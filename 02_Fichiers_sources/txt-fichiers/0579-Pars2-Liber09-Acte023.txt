Omnibus presentes litteras inspecturis, magister Symon de Senonis, canonicus Parisiensis, salutem in Domino.  Noverint universi quod ego diligenter inquisivi que res et que jura haberet capitulum Parisiense apud Bonnoil, et que ad ipsum capitulum in presentiarum pertinerent, ratione ejusdem loci; et inveni inferius annotata, videlicet : domum et granchiam cum porprisio, quadraginta quatuor arpenta terre arabilis, tria arpenta prati. Item, octo arpenta terre arabilis ad amodiationem in perpetuum. Item, census in quorum possessione est modo capitulum Parisiense, ratione dicti loci; hii sunt: Petrus Hache, de orto quem tenet a capitulo Parisiensi, debet novem denarios; presbiter duodecim denarios, de uno arpento terre; item Litterata tres obolos, de orto; item presbiter unum Turonensem, de orto defuncti Martini; item Thomas, nepos Martini Doubler, unum Turonensem, de orto; item Guillelmus Pivignon tres obolos; Christianus, frater ejus, tres obolos; item Philippus, Haoys, dicta Castellana, Drocho de Marchis, i denarium; item Johannes Porcus quatuor denarios, unum sextarium avene, duos capones et duos denarios et duos panes. Item, capitulum Parisiense habet in predicto loco campipartem centum et nonaginta novem arpentorum terre vel circiter. Item, habet totam decimam bladi totius ville, exceptis terris que excoluntur ab hominibus qui non sunt de parrochia de Bonnoil; de quibus terris non habet capitulum, nisi medietatem decime, propter reportagium. Item, dictum capitulum habet in predicta villa minutam decimam, scilicet agnorum, anserum et canabi. De aliis vero non percipit decimam nec percepit, quod audiverim, quamvis forsitan habere debeat. Pro hiis omnibus supradictis et pro omnibus aliis, si qua sunt, que ad predictum locum pertineant vel pertinere debeant, quorum nondum noticiam habeo, teneor dare singulis annis sepedicto capitulo novem modios melioris frumenti venalis in foro Parisiensi, ad mensuram Parisiensem, detractis quatuordecim denariis de pretio singulorum sextariorum. Teneor etiam adducere predictum bladum in expensis propriis Parisius, ad horreum predicti capituli, infra Pascha. Teneor etiam tam domum quam granchiam et res predidas tenere et servare in eque bono statu vel meliori in quo sunt modo. Et liec omnia me servaturum bona fide proprio juramento promisi. Incipiet autem annus solutionis anno Domini MCC quadragesimo. Actum anno Domini MCC tricesimo nono, mense februario.
