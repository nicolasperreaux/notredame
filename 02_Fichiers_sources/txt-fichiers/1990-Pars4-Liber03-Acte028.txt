Anno Domini mccc octogesimo nono, mense mayo, domini Robertus Charronis, Jacobus Parvi, canonici Sancti Mederici Parisiensis, Stephanus de Orliaco, curatus de Autolio, Parisiensis diocesis, Philipotus... executores deffuncti magistri Petri de Burgo, quondam capicerii et canonici Sancti Mederici, composuerunt mecum Petro de Pacyaco, decano Parisiensi, pro funeralibus dicti capicerii defuncti, ad me, ratione dicti decanatus, spectantibus, ad summam octo francorum auri; et illos mihi solverunt per manus dicti magistri Roberti. Et est sciendum quod nomine funeralium continentur lectus furnitus, pulvinare, auriculare, culcitra, culcitra puncta. Nomine lecti furniti, cum hiis que scripta sunt supra, in primo folio hujus libri, debet habere decanus duo paria linteaminum de lino, duo pepla, almuciam capicerii deffuncti et duo suppellicia. Et pro istis, anno predicto, executores composuerunt domino Petro de Pacyaco, decano Parisiensi, ad octo francos, ut est dictum.
