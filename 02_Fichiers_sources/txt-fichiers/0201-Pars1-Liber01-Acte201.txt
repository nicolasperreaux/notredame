Anno Domini MCCL quinto, die dominica ante ascensionem Domini, presentibus magistris Clemente, canonico Parisiensi, et Guillelmo de Rampillone, officiali curie Parisiensis, fecit homagium domina Aalicia de Plesseio, soror Johannis de Nantolio, militis, venerabili patri Reginaldo, Parisiensi episcopo, apud Sanctum Clodoaldum, de feodo de Combis et ejus pertinendis, et debet dicta domina certificare dominum episcopum, infra quadraginta dies, de valore feodi supra dicti et de hiis que continentur in eodem.
