Odo, Dei gratia Parisiensis episcopus, omnibus presentes litteras inspecturis in Domino salutem. Notum facimus quod nos statum ecclesie beati Germani Autisiodorensis Parisiensis volentes, auctore Domino, in melius commutare, constitutis in presentia nostra Gaufrido decano et capitulo ejusdem ecclesie, et nobis cum ipsis in eorum capitulo existentibus, ex communi eorum assensu , statuimus ut quicumque de cetero fuerit in eadem ecclesia electus, et confirmatus ab episcopo decanus, si ipse non est presbyter, jurare tenebitur quod infra annum a die confirmationis sue in sacerdotem promovebitur’. Jurabit etiam se facturum bona fide residentiam in propria persona, sicut decanus mansionarius, in ipsa ecclesia, salvo eo quod, si, ea die quando videlicet eligetur in decanum, fuerit canonicus majoris ecclesie Parisiensis, jurabit se facturum residentiam in propria persona, sicut decanus mansionarius, in ecclesia Sancti Germani per annum dimidium. Preterea cum, de communi assensu prefati decani et capituli, constituerimus cantorem in eadem ecclesia, et assignaverimus eidem, pro cantoria sua, XII libras de redditu capicerii ejusdem ecclesie, excisas de corpore decanatus, singulis annis persolvendas, decanus qui pro tempore fuerit substitutus tenebitur, sub debito juramenti ecclesie prestiti, solvere eandem pecuniam bona frde dicto cantori, videlicet vi libras in nativitate Domini, et alias vi libras in nativitate sancti Johannis Baptiste. Idem vero cantor jurare tenebitur se facturum in propria persona, tanquam cantor mansionarius, bona fide residentiam in ecclesia Sancti Germani, sive sit canonicus Parisiensis, sive non; et jurabit etiam quod, a die concordis electionis sue in annum, in diaconum ordinabitur, nisi forte sit diaconus aut sacerdos; et faciet liomagium decano pro cantoria. Decanus vero faciet nobis nostiisque successoribus homagium unum expressum pro cantoria et pro decanatu. Electio autem et donatio cantorie pertinebit ad decanum et capitulum Sancti Germani, ita quod, si infra XL dies post decessionem vel cessionem cantoris, non potuerunt concordes inveniri, ex tunc solus episcopus Parisiensis, sine contradictione et obstaculo, poterit cui voluerit, canonico tamen, cantoriam conferre. Idem etiam cantor habebit stallum primum in sinistra parte chori; sed non habebit vocem in capitulo, nisi tanquam unus simplex canonicus. Correctio vero chori pertinebit ad eum in clericos non canonicos; receptionem autem clericorum in choro habebit decanus, cum assensu cantoris et canonicorum residentium. Continebitur autem in juramento tam decani quam cantoris quod, nec per se nec per alios, ullo modo provocabunt, quod absolvantur a vinculo juramenti. Et sciendum quod canonici decanum jam plene institutum non recipient ulterius tanquam decanum, neque  cantorem jam plene institutum recipient ulterius tanquam cantorem, donec predicta exhibuerint juramenta. Singuli vero canonici, qui pro tempore in eadem ecclesia fuerint instituti, et in choro et in capitulo recepti, jurare tenebuntur se fide bona in perpetuum servaturos consuetudines et institutiones predictas, sicut in presenti autentico continentur expresse, nec de cetero recipientur tanquam canonici in choro nec in capitulo, nec in perceptione fructus prebende, donec istud fecerint juramentum. Decanus itaque memoratus lotumque capitulum, sicut erant in ipso suo capitulo in nostra presentia, ut supra dictum est, constituti, juraverunt, tactis sacrosanctis evangeliis, se easdem predictas consuetudines et institutiones, sicut supra continentur, expresse bona fide, sine omni personarum acceptione et absque contradictione qualibet, servaturos. Que ut rata et inconcussa permaneant, presentemcartam sigilli nostri fecimus impressione muniri. Et nos decanus et capitulum Sancti Germani presenti carte sigilli nostri fecimus impressionem adhiberi. Actum publice et sollempniter Parisius, de assensu omnium nostrorum, in ipso capitulo Sancti Germani. Anno Mccin, mense octobris.
