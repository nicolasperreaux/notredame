In nomine sancte et individue Trinitatis, amen. Philippus, Dei gratia Francorum rex. Noverint universi presentes pariter et futuri, quod hec est forma pacis facte inter nos ex una parte, et dilectum ac fidelem nostrum Willelmum episcopum, et dilectos nostros G. decanum et capitulum Parisiense, ex altera. Volumus et concedimus ut episcopus Parisiensis et successores sui Parisienses episcopi habeant apud Parisius, unum draparium, unum cordubanarium, unum ferronem pro fabro et ferrone, unum aurifabrum, unum carnificem inParviso, unum carpentarium, unum cercularium, unum bolengarium, unum clausarium, unum pelliparium, unum tannatorem, unum speciarium, unum cemenlarium, unum barbarium et unum sellarium, gaudentes libertate quam ministeriales episcoporum Parisiensium hactenus habuerunt, et unum prepositum qui eandem habebit libertatem, quamdiu erit prepositus episcopi. Episcopus autem, quando dictos assumet ministeriales ad servitium suum, dicet, in fidelitate quam nobis vel successoribus nostris fecerit, quod eosdem assumet ministeriales bona fide, sine mescapere versus nos; et nos non gravabimus in talliis ministeriales illos, post mortem episcopi, occasione serjanteriarum predictarum; ac ministeriales taliter assumptos debet episcopus nominare nobis vel preposito nostro Parisius vel facere nominari. Tales vero debent esse ministeriales predicti, quod manuteneat et exerceat quislibet eorum, quando assumitur, ministerium illud ad quod assumitur. De merellis volumus quod amoveantur quantum pertinet ad res ecclesiarum et ecclesiasticarum personarum, et ducantur res ille quite, data fide, a quadrigariis vel servientibus earumdem personarum, quod res quas ducunt sunt clericorum vel ecclesiasticarum personarum. De albanatis forinsecis, concedimus quod solvant episcopo Parisiensi, in sua septimana, consuetudines debitas, ac si nunquam fuissent albanati; nec de cetero albanentur, nisi sint stagiarii Parisienses. De albanatis illis qui sunt de corpore Parisiensi et de suburbiis civitatis ejusdem, non potest episcopus Parisiensis nec ejus successores aliquam exigere consuetudinem. In burgo Sancti Germani et cultura episcopi, et in clauso Brunelli, habemus raptum et multrum, quando raptores et multrarii capti sunt ad presens forisfactum, vel sponte confessi; et habemus eorum mobilia sine diminutione. Quod si negent se captos fuisse ad presens forisfactum, vel sponte confessos fuisse, et prepositus noster Parisiensis inde habuerit testes ydoneos, episcopus tenetur eos recipere super hoc; per quos si convicti fuerint, reddentur preposito nostro sicut convicti per duellum. Quod si raptores vel multrarii capti non fuerint ad presens forisfactum, vel sponte confessi, et aliquis per duellum velit eos super multro vel raptu convincere, duellum erit in curia episcopi. Si non fuerint capti ad presens forisfactum vel sponte confessi, de convictis per duellum in curia episcopi nos justitiam faciemus, et eorum habebimus mobilia sine aliqua diminutione. Habemus siquidem nos et successores nostri in burgo Sancti Germani, in cultura episcopi et in clauso Brunelli exercitum et equitationem vel talliam propter hoc factam, et guetum sicut in communi ville Parisius. Et habemus super homines illius burgi et culture episcopi et clausi Brunelli, talliam quociens filios nostros faciemus novos milites, et quando filias nostras maritabimus, et etiam si redimeremur de captione proprii corporis nostri facta in guerra; et eodem modo habebunt talliam successores nostri super homines predictos. Propter alias autem causas non possunt a nobis vel successoribus nostris talliari dictorum locorum homines sine assensu episcopi. Preterea in locis predictis habemus justitiam super mercatores de hiis que pertinent ad mercaturam. Clamatores etiam et mensuras vini habemus in locis predictis. De mensuris bladi sic erit, quod eas talliari faciet prepositus noster Parisiensis, in quarum custis et expensis ponet episcopus Parisiensis tertiam partem, et habebit serviens episcopi sine contradictione mensuras illas in sua septimana. Habemus siquidem in veteri burgo Sancti Germani LX solidos pro tallia panis et vini, de tercio anno in tercium annum, sicut hucusque habuimus. Preterea in cultura episcopi et clauso Brunelli habemus nos et successores nostri talliam panis et vini, de tercio anno in tercium annum, sicut hucusque habuimus. In eodem autem burgo Sancti Germani et cultura episcopi et clauso Brunelli, habet episcopus et successores sui homicidium et totam aliam justitiam, cum rebus justitiatorum inventis in terra episcopi, quas habere debebit secundum legem ville Parisiensis, preterquam raptum et multrum que nostra sunt, utpredictum est. De latronibus vero et homicidis captis in locis predictis, faciet episcopus justitiam suam apud Sanctum Clodoaldum, vel alibi in terra sua propria, extra banleugam Parisiensem. Reos aptem furti et alios qui mutilationem corporis meruerint, poterunt episcopus et successores sui punire in terra sua ubi voluerint. De halis vero nostris , sitis in Campellis, ita est : quod nobis et heredibus nostris remanent in perpetuum pacifice; salvo eo quod episcopus habebit in eis suas consuetudines debitas in sua septimana; nec episcopus nec capitulum Parisiense poterunt nos nec heredes nostros superbiis trahere in placitum. De feodo Feritatis Aales, est eodem modo quod nobis et heredibus nostris remanet in perpetuum, nec episcopus nec capitulum Parisiense poterunt nos vel heredes nostros super hoc trahere in placitum. Et nos vero et heredes nostri tenemur facere reddi episcopo LX solidos annuatim, pro cereo qui de eodem feodo debetur, et XLV solidos pro cereis Corbolii et Montis Letherici, et servicium portagii novi episcopi per tres milites. Episcopus vero et capitulum Parisiense concedunt nobis et heredibus nostris in perpetuum tenendum Moncellum Sancti Gervasii Parisiensis, per excambium inde factum. Episcopus vero habebit pixides suas sine contradictione, ad recipiendum redditus suos in sua septimana, in domibus nostris de Magno Ponte et de Parvo Ponte, in quibus redditus nostri recipiuntur. In rua nova ante ecclesiam Beate Marie, habent episcopus et successores sui justitiam, sine raptu et m ultro, de hiis que fuerint extra domos ejusdem rue, usque ad magnam viam Parvi Pontis; et nos et successores nostri infra domos ejusdem rue omnem justitiam habemus. Et sciendum quod nos, pro restauratione dampnorum que episcopus et capitulum Parisiense dicebant se incurrisse in accincta castelli Lupere et appendiciorum ejus , et in accincta castelli Parvi Pontis et appenditiorum ejus, et pro quitatione halarum quam nobis et heredibus nostris in perpetuum fecerunt, et pro quitatione feodi de Feritate Aales quam similiter nobis et heredibus nostris fecerunt in perpetuum, sicut superius est expressum, dedimus et assignavimus episcopo et ejus successoribus in perpetuum, in prepositura nostra Parisiensi, viginti libras Par. singulis annis percipiendas in festo Omnium Sanctorum, preter illas xx et v libras quas episcopus antea habebat in eadem prepositura, et c solidos capitulo Parisiensi percipiendos annuatim eodem termino in eadem prepositura, pro anniversario nostro in ecclesia Parisiensi in perpetuum celebrando. Sciendum est preterea quod nos habemus omnem justitiam in viaria que est in terra episcopi, a domo quam Hernicus, quondam Remensis archiepiscopus, edificavit apud Luparam, usque ad poncellum de Chailloello, scilicet in strata regali que est decem et octo pedum, ad pedem manum, et similiter in strata publica ab ecclesia Sancti Honorati, quantum durat terra episcopi usque ad pontem de Rollo. In omnibus autem aliis viis que facte sunt et que fient de cetero in terra episcopi, infra mariscum et predictas metas , exceptis istis duabus, habet episcopus viariam et omnem justitiam preter raptum et multrum. Quod si contigerit villam novam vel burgum novum edificai i infra dictas metas in terra episcopi, episcopus et successores sui habebunt ibi omnem justitiam, preter raptum et multrum que nobis retinemus, sicut ea retinemus in burgo Sancti Germani. Preterea ibidem habebimus omnes alias consuetudines quas habemus in cultura episcopi, sicut superius sunt expresse. Que omnia ut perpetue stabilitatis robur obtineant, presentem paginam sigilli nostri auctoritate et iegii nominis karactere inferius annotato confirmamus. Actum Meleduni, anno Dominice incarnationis MCCXXII, regni vero nostri XLIIII, astantibus in palacio nostro quorum nomina supposita sunt et signa. Dapifero nullo. Buticulario nullo. Signum Bartholomei camerarii. Signum Mathei constabularii. Cancellaria data vacante.
