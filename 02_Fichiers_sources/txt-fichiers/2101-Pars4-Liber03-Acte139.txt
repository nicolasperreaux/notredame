Anno Domini millesimo ducentesimo quinquagesimo octavo, die mercurii, die Cinerum, liberati fuerunt capitulo Parisiensi, per dominum regem, Stephanus Falconarius et Petrus Paton, armigeri, hospites capituli apud Espiers, quos Johannes de Chambandon et Petrus Gonterii, prepositi Parisienses, compellebant coram se respondere, illa de causa, quia erant nobiles, et fuerunt citati ad instanciam Margarete, relicte Guiardi Angrin de Luperis. De resissina terre de Gallande. Eisdem anno et die, resesita fuit terra capituli de Gallandia de quodam, nomine Trenchant, capto in Gallandia, in viaria capituli, per prepositos Parisienses, qui per ipsos bannitus fuerat. De caduco cujusdam albani, in terra capituli, ad Batellos, retro claustrum. Anno Domini millesimo ducentesimo sexagesimo septimo, mortuus fuit in terra capituli ad Batellos, retro claustrum, Renaldus Chochet, maritus Aalipdis dicte de la Cointise. Cujus successionem habuit capitulum, pro eo quod non habebat heredes seu successores, qui eciam erat bastardus. Cujus eciam bona emit dicta relicta a capitulo, prout in pelle compoti cammere, tempore Garneri archidiaconi facti, et in pelle compoti cammere, tempore quo Gao succentor et magister Johannes de Paris fuerunt camerarii, continetur. De justicia in terra capituli, juxta molendinum Sancti Landerici. Anno Domini millesimo ducentesimo sexagesimo nono, quo tempore, dictus Garnerus, archidiaconus, camerarius fuit, Guillotus dictus Blesus, commorans in terra capituli, versus altum molendinum Sancti Landerici, fuit accusatus a Richardo Anglico, coram Symone Henardi, camerario capituli, laico, super vulneracione quadam; et tradita fuerunt coram dicto camerario vadia duelli. Et tandem ictus capituli, qui vulgariter dicuntur les cous lou rot, dati fuerunt coram dicto Symone, camerario, tenente justiciam pro capitulo, et fuerunt dati in claustro, in domo thesaurarii Pontissarani, que alias dicitur domus domini Richardi cardinalis; et de hoc eciam capitulum habuit jura sua. De ressisina insule in terra capituli. Item, cum Stephanus Bibens Aquam, prepositus Parisiensis, esset et fuisset excommunicacionis sententia, auctoritate officialis Parisiensis, ad instanciam decani et capituli Parisiensis, innodatus, pro eo quod quemdam hominem, Droconem normannum nomine, in insula Beate Marie Parisiensis, in terra et justicia decani et capituli predictorum, ceperat seu capi fecerat; demum predicta sentencia, ad preces et instanciam domini regis Francie, fuit, anno Domini millesimo ducentesimo sexagesimo nono, die mercurii, in festo nativitatis Domini, de voluntate ipsorum decani et capituli, relaxata, hoc modo : quod magister Philippus de Caturco, ipsius domini regis clericus, thesaurarius Sancti Frambodi, promisit in pleno capitulo, quod dictam terram faceret resasiri. Que resasina de Guillelmo de Besons, serviente Castelleti, loco ipsius Droconis, quem dictus Stephanus Bibens Aquam, post captionem predictam, permisit abire, facta fuit ex parte domini regis, per Stephanum de Aton, servientem domini regis, et Escharbaudum de Edera, ex parte dicti regis deputatos. Facta autem fuit hujusmodi resesina, in presencia talium... Guillelmi, custodis claustri, et Gilonis, custodis claustri, et Unfredi, presbiteri passatorum, anno predicto, die sabbati post dictam Nativitatem. Et postmodum fuit dictus Guillelmus, per servientes capituli reductus et retrusus in prisoniam capituli, usque ad beneplacitum capituli. De terra Sancti Boniti Parisiensis. Item, anno predicto, die jovis post epiphaniam Domini, reddidit Martinus de Cadomo, coustumarius, unum dorsum chorii, quod ceperat pro alto banno, in terra capituli, juxta Sanctum Bonituim, in domo Thome de Sancto Bonito. Anno m cc lxx, die veneris ante festum beati Bartholomei, cum prepositus et major de Pissiaco arrestassent, pro pedagio, naves in quibus dominus Leonardus et dominus Henricus de Lavania, canonici Parisienses, per aquam faciebant Parisius deferri sive conduci bona prebendarum suarum de Spedona, tandem, hoc ostenso abbati Sancti Dyonisii et domino Symoni, domino de Nigella, tenentibus locum domini regis, agentis in partibus transmarinis, et aliis magistratibus curie, eciam exhibito eisdem quodam privilegio ecclesie Parisiensis, indulto a Ludovico, quondam rege Francie, ipsis existentibus, ipsa die, apud Templum Parisiense, preceperant omnia que fuerant capta et arrestata, occasione dicti pedagii rerum dictorum canonicorum, liberari.
