In nomine sancte et individue Trinitatis, Karolus gratia Dei rex... Notum sit omnibus sancte Dei ecclesie fidelibus et nostris, presentibus atque futuris, quia, ad supplicem petitionem Enee, venerabilis Parisii episcopi, reddimus insulam quandam eidem civitati in orientali plaga contiguam, atque viciniorem Ecclesie sancte Dei genitricis et semper virginis Marie; que siquidem, preter nonam et decimam, antea usibus habebatur et dominio comitis ipsius civitatis et regionis. Unde etiam precellenlie nostre preceptum hoc restitutionis seu restaurationis fieri jussimus, per quod statuimus atque firmamus, ut memorata insula, sine cujuspiam comitis inquietatione aut sollicitatione, veluti presignatum est, dominio episcopi sedis Parisii civitatis et servorum  perpetua lege subjaceat, eorumque dispositioni, sicut alie res dominationis ipsorum, Domino auxiliante, semper subsistat, nemine contradicente aut qualibet inventione repente. Ut autem hec restitutionis sive redditionis nostre de supradicta insula preceptio semper in Dei nomine meliorem obtineat vigorem, de anulo nostro subter eam jussimus sigillari. Hildeboldus notarius ad vicem recognovit. Datum x kl. maii, indict. xv, anno xxvn regnante Karolo gloriosissimo rege. Actum Compendio in Dei nomine feliciter. Arnen.
