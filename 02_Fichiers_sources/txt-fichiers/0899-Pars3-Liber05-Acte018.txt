Omnibus presentes litteras inspecturis, officialis curie Parisiensis, salutem in Domino. Notum facimus quod, constitutus coram nobis, nobilis vir Symon de Gliseria, miles, recognovit quod ipse, in terra et dominio ecclesie Parisiensis, apud Cristolium, majorem ipsius ecclesie, hominem et hospitem ipsius ecclesie, in domo ipsius majoris fecerat capi per violenciam, et ipsum majorem per aliquos dies captum detinuerat in prisione, terram et dominium ecclesie Parisiensis temere infringendo; et promisit, fide prestita, idem miles quod, de emenda jam dicti facti, stabit, haut et bas, dicto et ordinationi capituli Parisiensis. Actum anno Domini mccxlvi, mense aprili.
