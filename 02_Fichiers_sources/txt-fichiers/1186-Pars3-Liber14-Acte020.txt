Universis presentes litteras inspecturis, officialis curie Parisiensis, salutem in Domino. Notum facimus quod, in nostra presencia constitutus, magister Guillelmus de Jabelignes, clericus, curatus, ut dicebat, ecclesie de Mesnilio Domine Rancie, Meldensis diocesis, asseruit coram nobis se fuisse monitum a decano et capitulo Parisiensi, ut terras et alia que tenet a dicto capitulo apud Mesnilium predictum, ratione presbiterii dicte ecclesie, venderet infra annum. Datum anno Domini mcclxviii, die mercurii post dominicam qua cantatur Reminiscere
