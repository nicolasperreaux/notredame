Cum contencio esset inter regem Francie, ex una parte, et decanum  et capitulum Parisiense, ex altera, super justicia terre quam decanus et capitulum habent juxta Sanctum Bonitum, et de hospitibus illius terre et dou guiet et de tallia dictorum hospitum illius loci, Reginaldus dictus Barbou, prepositus Parisiensis, de mandato et consilio regis, per inquestam ab ipso factam, de voluntate procuratoris decani et capituli, dixit, quod decanus et capitulum habent, in dicta terra et in hospitibus illius terre, le bruler, justiciam abscissionis auricule et justiciam sanguinis et justiciam desubtus et le cep, propter dictas justicias; et rex habet in dicta terra omnem aliam justiciam superiorem et le guiet et talliam. Et huic dicto procurator decani et capituli consensit.
