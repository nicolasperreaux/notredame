Universis presentes litteras inspecturis, L. decanus totumque capitulum Parisiense salutem in Domino. Noveritis quod, cum super reformatione servicii chori nostri plures tractatus habuissemus, et quibusdam nostrum videretur capellanos ecclesie nostre ad id debere compelli, ratione sacramenti in institutione sua prestiti; aliis e contra dicentibus pro eo, quod plures eorum haberent beneficia insufficientia et centum solidorum annui redditus vix attingentia vel excedentia, cum qui altari serviunt de altari vivere debeant; item cum, occasione hujusmodi tenuitatis beneficiorum, orta esset inter nos et venerabilem virum , magistrum Johannem de Porta, concanonicum nostrum et archidiaconum in ecclesia Rothomagensi, materia questionis, pro eo quod dicebamus eum debere conferre beneficium quod fuit defuncti Guillelmi de Balneolis, quondam presbiteri, cum, eo tempore quo vacavit, esset in ordine conferendi, eo e contrario dicente hujusmodi beneficium, quod non excedebat summam quatuor librarum annui redditus, non debere conferri nec etiam beneficium nominari, maxime cum alias in capitulo nostro ordinatum extilisset, quod hujusmodi insufficientia beneficia deberent, cum vacarent, uniri, ita quod valerent duodecim libras annui redditus; item cum, per statutum de beneficiis conferendis a singularibus personis, preclusa esset via permutationibus faciendis, que nonnunquam ecclesiis et personis utiles fore noscuntur; nos, super premissis et ea contingentibus ordinandis, venerabilibus viris Radulfo archidiacono, magistris Luce de Giffo, Helye de Caturco et Guillelmo de Valle Grignosa, canonicis ecclesie nostre, commisimus vices nostras. Qui, super premissis diligenti ac multiplici habito tractatu, ordinationem suam in capitulo nostro protulerunt in hunc modum.  Nos Radulphus archidiaconus, magistri Lucas de Giffo, Helyas de Caturco et Guillelmus de Valle Grignosa, canonici ecclesie Parisiensis, auctoritate capituli nobis in hac parte commissa, ordinamus de beneficiis Guillelmi de Balneolis, Gilonis de Sancto Bricio, Michaelis de Sancto Eligio , Simonis, capellam archidiaconi Laudunensis, Petri de Sancto Gervasio, Johannis de Bonolio, Martini de Haberto Villari, Bertaudi Conversi, Haiinonis Britonis, Ricchardi, Blasii, Johannis de Sancto Verano, Gilonis Minguet et Girardi Borrelli in hunc modum. Conjungimus beneficia Guillelmi de Balneolis, Gilonis de Sancto Bricio, Michaelis de Sancto Eligio, Simonis, capellani archidiaconi Laudunensis, Petri de Sancto Gervasio, Johannis de Bonolio, Martini de Hauberto Villari, Eertaudi Conversi, Haymonis Britonis, Richardi, et retinemus de proventibus dictorum beneficiorum, postquam fuerint sic unita, pecuniam quam habent implicandam, videlicet septies viginti libras, de beneficio Haymonis Britonis et Richardi; de beneficio Johannis de Bonolio, circa quadraginta libras; de beneficio Simonis capellani archidiaconi Laudunensis , centum et triginta quinque libras; de beneficio Michaelis de Sancto Eligio, quatuordecim libras. Retinemus etiam de beneficio Blasii sexaginta libras, ordinantes quod tota dicta pecunia in emptionem convertatur, et, de proventibus dicte emptionis, assignavimus beneficio Blasii sex libras, beneficio Johannis de Sancto Verano quadraginta solidos, beneficio Gilonis Mainguet quadraginta solidos, beneficio Girardi Borrelli quadraginta solidos, beneficio Gilonis de Sancto Bricio quadraginta solidos. Retinemus autem de proventibus dictorum beneficiorum, postquam fuerint sic unita, et de proventibus aliarum capellaniarum que jam presentialiter sufficientes existunt, post decessum eas obtinentium, annuatim sex libras, ad opus servicii chori, hoc modo, quod capellanus, de proventibus beneficii sui, quando intererit majori misse et meridiei, totaliter duos denarios percipiet. Duos alios denarios percipiet, quando intererit commendationi defunctorum et minori misse, si non fiat ibi distributio pecunie, cum nona vel complectorio, vel in vesperis, vel in vigiliis defunctorum, ubi non fiat distributio pecunie, cum nona vel complectorio totaliter, videlicet cum precibus seu prostratis et horis beate Virginis, quando in choro cantabuntur, nisi forte ex honesta causa recesserit, quam cito potuerit commode reversurus; nec intelligimus sufficientem esse causam, si recedat, ut canonicum associet. Jurabunt autem capellani in futurum instituendi, in institutione sua, quod circa perceptionem distributionis predicte fraudem non committent, nec ab eis, quantum ad servicium chori, aliud exigetur juramentum. Et simile juramentum prestabunt capellani qui modo sunt in expectatione augmentationis beneficiorum suorum, cum has adepti fuerint modo suprascripto. Ordinamus etiam predicta extendi ad personas instituendas, si contingat capellanias novas in ecclesia Parisiensi institui in futurum. Hec autem sunt que de proventibus sufficientibus presentialiter capellaniarum ecclesie nostre, ad opus distributionis chori, retinemus. De beneficio Guilielmi de Balneolis et Gilonis de Sancto Brixio sic uniti, sex libras quas percipit in domo Dei; de beneficio Micliaelis de Sancto Eligio, Simonis capellani archidiaconi Laudunensis, quatuor libras quas percipit super domo Coi d’Agnel, et triginta octo solidos super domo Guilielmi Pictavensis. De proventibus beneficii Petri de Sancto Gervasio et Johannis de Bonolio, sex libras de septem quas percipit apud Romanam Villam, in die Sancti Dyonisii. De proventibus beneficii Martini de Hauberlo Villari, Bertaudi Conversi, sex libras quas percipit super domo magistri Huberti. De proventibus beneficii Hamonis Britonis, Richardi, sex libras quas percipit super duabus domibus sitis in vico Sancti Hylarii et Clauso Brunelli. Retinemus de omnibus beneficiis quorum proventus percipiuntur in Castelleto, de unoquoque sex libras, ad opus predicte distributionis, et similiter de aliis que inferius annotantur, scilicet de beneficio Guidonis Britonis, sex libras augmentati census, super quadam domo cum quadam platea, que fuit quondam Johannis adHonera, piscatoris; de proventibus beneficii Johannis de Sorviller, sex libras de novem libris quas percipit in censiva domini episcopi; de proventibus beneficii Stephani dicti Parvi, valorem sex librarum Parisiensium de summa decem librarum Turonensium quam percipit apud Latigniacum; de proventibus beneficii clericorum matutinalium, sex libras de novem quas percipit ante aulam regis; de proventibus beneficii domini Bertranni, quatuor libras et decem solidos quos percipit in censiva domini episcopi, et triginta solidos super  implicatura centum et duodecim librarum quas habet dictum beneficium. Retinemus de proventibus beneficii Johannis de Castro Forti, centum solidos quos percipit apud Romanam Villam, et viginti solidos super decima de Sancto Albino; de proventibus capellanie domni Petri Juvenis, quam tenet Thomas, sex libras super quatuor modiis bladi quos percipit in granchia de Riviniaco; de proventibus alterius capeL lanie dicti Petri, quam tenet Robertus, sex libras super terris et quatuor arpentis et dimidio pratorum que habet apud Castanetum; de proventibus beneficii domni Guarini, sex libras de duodecim quas percipit in transverso Confluentii; de proventibus beneficii Michaelis dicti Coquart, sex libras super proventibus decime de Villari Sicco. Retinemus de beneficio Guillelmi Averni, sex libras quas percipit super quadam domo in Clauso Brunelli; de beneficio Galteri de Argen lolio, sex libras de octo quas percipit super domo Henrici de CJandavo, in vico Serpentis; de beneficio Johannis de Judearia, sex libras augmentati census quas percipit in Clauso Brunelli; de beneficio Gaufridi de Hauberto Villari, sex libras super decima de Moleriis; de beneficio Gilonis Minguet, sex libras super terr is et decima quas habet apud Villam Cereris, et super domo quadam quam habet juxta carnificinam Parvi Pontis; de beneficio Johannis de Sancto Vei ano, retinemus sex libras augmentati census, quas percipit super pluribus domibus sitis in terra de Tyron; et retinemus quadraginta quinque libras quas habet dictum beneficium, implicandas cum pecunia supradicta; et quod de dicta implicatura non est assignatum, assignetur beneficiis que perfici ordinamus, si alicui eorum minus sufficienter, quod deficit sit suppletum. Retentiones autem facte et faciende eo modo facte sunt et fient, quod residuum proventuum beneficiorum remanet capitulo per ordinationem nostram obligatum, ut possit de eis retinere secundum quod viderit expedire , si contingat retenta deperire, vel in toto vel in parte. Super permutationibus vero faciendis ita ordinamus, quod canonicus qui erit in expectatione primi beneficii conferendi eas possit facere, si viderit expedire; et nichilominus habebit collationem primi beneficii, cum vacabit. Similiter si canonicus beneficium quod venerit ad collationem suam dederit alicui de beneficiatis capituli, habebit collationem beneficii resignati. Omnia beneficia, in aliis casibus quam in premissis resignata, aci collationem capituli pertinebunt. Beneficia autem supradicta adhuc insufficientia, quocumque modo vacaverint, minime conferentur; sed aliis beneficiis adjungentur, sicut superius est expressum. Nos autem eorum ordinationem recipientes, ac omnia et singula in ea contenta rata habentes et grata, eam sigilli nostri munimine fecimus roborari. Datum anno Domini millesimo ducentesimo quinquagesimo nono, mense Januario.
