Officialis curie Parisiensis, omnibus presentes litteras inspecturis, salutem in Domino. Noveritis quod Evrardus, filius Baldoini defuncti de Castaneto, militis, promisit, fide prestita corporaliter in manu nostra, quod, facta divisione tocius hereditatis sue inter eum et coheredes suos, valorem porcionis que eum continget de tota hereditate integre percipiet in feodis vel censivis que ab ecclesia Beate Marie Parisiensis non movent; et omnes possessiones a predicta ecclesia moventes suis heredibus omnino quitavit, promittens, fide media, quod in illis jure hereditario nichil de cetero reclamabit. Actum anno Domini mccxxv, mense februario.
