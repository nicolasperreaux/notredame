Guido, Dei gratia Senonensis archiepiscopus, omnibus ad quos littere iste pervenerint, in Domino salutem. Notum fieri volumus quod, veniens ante nos, Gilo, miles, de Verno, timens periculo anime sue, reddidit ecclesie et canonicis Sancte Marie Parisiensis laudaciones et vendiciones quas percipiebat in censu quem tenet ab ecclesia Parisiensi et a canonicis, apud Verno. Recognovit etiam se injuste eas percepisse, set de cetero manum non apponet. In cujus rei memoriam, presentem cartam notari fecimus et sigilli nostri impressione muniri. Actum anno incarnati Verbi mc nonagesimo, datum per manum magistri Petri, cancellarii nostri.
