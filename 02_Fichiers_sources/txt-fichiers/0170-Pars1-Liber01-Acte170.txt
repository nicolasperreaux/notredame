Petrus, Dei gratia Parisiensis episcopus , omnibus ad quos presentes littere pervenerint salutem in Domino. Noveritis quod nos querelam, quam habebamus contra abbatem et monachos Sancti Dionisii, videlicet quia petebamus quod nundine Indicti non durarent nisi per tres dies a die benedictionis, eisdem monachis e contra asserentibus quod ille nundine debebant durare quantum alie nundine sollempnes durant, ipsis quitavimus in perpetuum, ut nec nos nec successores nostri amplius eos super hoc vexare possimus  . Et quia hoc quod petebamus de regalibus domini regis est, ipsum dominum regem rogavimus quod hanc nostram quitationem confirmaret. Actum anno incarnati Verbi MCC tercio decimo, mense augusto .
