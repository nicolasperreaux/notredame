P., Dei gratia Parisiensis episcopus, omnibus presentes litteras inspecturis salutem in Domino. Universitati vestre notum facimus quod nos Radulfo de Paciaco, civi Parisiensi, et ejus heredibus dedimus et concessimus in perpetuum, in aqua nostra apud Parvum Pontem, ex superiori parte ejusdem pontis, fichiam unius domus edificande in illa archa in qua est molendinus Willelmi de Camera; ita quod ipse poterit comprehendere de aqua nostra usque ad decem tesias in longum, sicut dicta archa se comportat. Pro illa autem fichia dictus Radulfus et heredes sui nobis et successoribus nostris in perpetuum quatuor libras censuales annis singulis in festo sancti Remigii persolvere tenebuntur. In cujus rei memoriam has litteras fieri fecimus et sigilli nostri munimine roborari. Actum anno Domini MCCXII , etc.          Littere Willelmi Penlanei sub eadem forma et sub eodem censu.    Littere domini Bartholomei de Roia sub eadem forma, sed sub censu x sol.    Littere Odonis Herode sub eadem forma, sed sub censu decem solidorum.
