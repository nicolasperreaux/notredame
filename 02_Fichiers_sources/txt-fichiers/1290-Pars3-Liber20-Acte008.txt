Universis presentes litteras inspecturis, L. decanus totumque capitulum Parisiense, salutem in Domino... Nos, ecclesie nostre evidenti utilitate pensata, ac volentes ejusdem ecclesie indempnitati in posterum providere, tam presentis indulgencie auctoritate quam nostra, die ad hoc secundum ecclesie nostre consuetudinem assignata, domibus claustri nostri pensiones inferius annotatas duximus imponendas; quas, cedentibus vel decedentibus canonicis qui nunc eas obtinent, successores eorum qui ipsas domos obtinebunt, capitulo persolvent annuatim, secundum formam inferius annotatam. Imposuimus domibus Odonis de Sancto Dyonisio pensionem xiiii libr.; domibus Johannis de Lachi sex libr.; domibus Odonis archidiaconi pensionem xii libr.; domibus Transmundi xvi libr.; domibus Nevelonis Silvanectensis xII libr.; domibus Auberti de Nemosio xv libr.; domibus decani xii libr.; domibus Othoboni xii libr.; domibus Nicholai de Campania viii libr.; domibus Stephani Cardinalis decem libr.; domibus Remundi Episcopi viii libr.; domibus Petri Pape viii libras; domibus Remundi de Claro Monte novem libr.; domibus Petri de Boissiaco decem libras; domibus Petri Juvenis vii libr.; domibus Henrici succentoris novem libr.; domibus Nicholai de Senis vii libr.; domibus Petri de Columpna xii libr.; domibus Petri de Lambalia vii libr.; domibus Herberti Silvanectensis vii libr.; domibus Galteri cancellarii centum sol.; domibus Richardi Cardinalis centum sol.; domibus Johannis de Barris vi libr.; domibus Petri de Braia sex libr.; domibus Johannis Nigri sex libr.; domibus Natalis Episcopi vii libras; domibus Hugonis de Viri centum sol.; domibus Johannis de Blesis centum sol.; domibus Emerici de Vare vii libras; domibus Girardi archidiaconi decem libr.; domibus Henrici Tuebuefc sol.; domibus Hugonis de Caprosia septem libr.; domibus Adenulfi vii libr.; domibus Milonis de Corbolio centum sol.; domibus Radulfi de Chevriaco centum sol.; domibus Johannis archidiaconi viii libr. Medietas autem harum pensionum solvent annuatim, infra purificationem beate Marie, alia medietas infra ascensionem Domini. Facta est autem imposicio predictarum pensionum suprascriptis domibus, salvis antiquis oneribus alias dictis domibus impositis, solvendis a possessoribus earumdem terminis consuetis. Statutum est eciam quod, si aliquis canonicus in futuro in solucione pensionis domibus suis imposite defecerit, si presens est, carebit modo distribucionum cotidianarum; si autem absens, ita quod per hanc penam non valeat coartari, de prebenda sua retinebitur per capitulum usque ad quantitatem in qua defecerit, quousque de pensione domui sue imposita capitulo fuerit plenarie satisfactum. Statutum est eciam quod, si canonicum, domos in claustro presencialiter habentem, contingat domos majori pensione quam sue fuit honeratas adipisci, a solucione dicte pensionis summa pensionis imposite domibus quas dimittet deducetur, et residuum solvere tenebitur terminis preexpressis. Sciendum est autem quod, si canonici presencialiter domos habentes in claustro eas inter se de consensu capituli vendiderint vel cesserint, novi possessores sepedictas domos possidebunt sub eisdem libertatibus, sub quibus illi a quibus causam habebunt eas possidebant. Imposuimus autem predictas pensiones sepedictis domibus, retenta nobis potestate eas augendi, si aliquas ipsarum domorum in tantum meliorari contigerit in futurum, quod nobis merito secundum statum aliarum videtur, quod majori sint pensione onerande. Ad hec, ad tollendas discordias que super vacantibus domibus inter canonicos nasci consueverunt, ac ad providendum canonicis deservientibus, ut habeant domos in claustro in quibus capita reclinent, statuimus ut in ipsis domibus, quando vacabunt, obtinendis, antiquiores canonici, dummodo resideant et residere credantur, aliis preferantur . Actum in capitulo nostro anno Domini mccxlviii, mense januario.
