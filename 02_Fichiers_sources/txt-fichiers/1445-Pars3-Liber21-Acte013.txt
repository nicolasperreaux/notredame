Universis, etc. Notum facimus quod, in nostra presencia constituti, dominus Guillelmus de Spineto, dominus Adam de Sancto Germano, dominus Ysambardus de Domicellis, dominus Thomas de Castro Forti et dominus Stephanus de Blesis, canonici Sancti Dyonisii de Passu Parisiensis, recognoverunt quod ipsi tenentur reddere et solvere annuatim singulos sex denarios Parisienses, singulis percipientibus in stacione, quam ipsi canonici debent in ecclesia Parisiensi, ut dicebant, pro vino dicte stacionis; et promiserunt quod eos solvent singulis percipientibus in dicta stacione, annuatim, se et successores suos ad hoc specialiter obligando. Datum anno Domini m cc l secundo, mense decembri.
