Ernaudus decanus totumque capitulum Parisiense, etc. Noverint universi quod nos quandam domum sitam in Paraviso, in qua habemus medietatem, et capellanus confratrie Sancti Augustini habet aliam, de assensu et voluntate magistri Petri, tunc temporis dicte confratrie capellani, dedimus et concessimus Johanni, capellano clericorum matutinalium, et Martino, nepoti suo, quamdiu vixerint successive possidendam , pro quatuor libris Parisiensibus, hiis niior terminis annuatim per sacramentum suum persolvendis : videlicet infra octabas sancti Remigii xx solidos, infra octabas natalis Domini xx solidos, infra octabas Pasche xx solidos, infra octabas beati Johannis Bapliste xx solidos. Dicti vero Johannes et Martinus ita debent dictam domum possidere, quod, si unus premoriatur, ille qui supervixerit dictam domum toto tempore vite sue libere ac pacifice possidebit. In emendatione vero dicte domus, predicti Johannes et Martinus tenentur expendere xx libras Parisienses infra octabas sancti Remigii proximo venturas. Que domus, post obitum ipsorum Johannis et Martini, cum emendatione ibi facta, ad nos et ad capellanum dicte confratrie revertetur. Quod ut ratum, etc. Actum anno Domini MCCXX tertio, mense martio.
