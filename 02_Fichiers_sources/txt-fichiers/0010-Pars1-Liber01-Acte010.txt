Clemens episcopus, servus servorum Dei, venerabili fratri Parisiensi episcopo salutem et apostolicam benedictionem. Ad audientiam nostram noveris pervenisse, quod arcbidiaconi ecclesie tue, obventionum cupiditate detenti, ordinationes ecclesiarum, quandoque per sex menses, interdum etiam per annum integrum impedire conantur. Cum igitur constitutio Lateranensis concilii hujusmodi excessum destrictius interdicat, fraternitati tue presentibus litteris duximus concedendum, ut, si archidiaconi tui de cetero malitiose aliquid tale presumpserint, liceat tibi ecclesias personis idoneis committere gubernandas. Nulli ergo omnino hominum liceat hanc paginam nostre concessionis infringere, etc. Datum Pisis, xvm kl. februarii, indictione sexta.
