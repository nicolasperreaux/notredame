Reginaldus, miseracione divina Parisiensis ecclesie minister indignus, universis presentes litteras inspecturis salutem in Domino. Notum facimus quod, cum nos dedissemus et concessissemus ecclesie Parisiensi decem libras Parisienses annui redditus in manu mortua, ad opus misse de Sancto Spiritu, pro nobis, quamdiu vixerimus, celebrande, et ad opus anniversarii nostri, post mortem nostram in eadem ecclesia perpetuo celebrandi, et de dicto redditu restarent adhuc assignandi eidem ecclesie quadraginta octo solidi Parisienses annui redditus, nos dictos xlviii solidos assignandos assignavimus eidem ecclesie in perpetuum in manu mortua, et concedimus super quinquaginta quinque solidis Parisiensibus, quos super domo que fuit dicti Galteri cervisiarii et Johanne, ejus uxoris, sita ante crucem dou Tirouer, in censiva nostra, inter domum Jaquelini Char de Porc et domum ipsius Galteri, emimus ab ipsis Galtero et ejus uxore, dum viverent. In cujus rei testimonium, sigillum nostrum presentibus litteris duximus apponendum. Datum anno Domini mcclxvii, mense octobri.
