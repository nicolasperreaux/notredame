 Item, voluit et precepit idem testator, quod centum solidi Parisienses annui census, quos percipiebat annuatim super quadam domo, sita in vico de Nigella, quam Petrus le Borne tenet ad censum, et in eadem inhabitat idem Petrus; item, et sex stagia, sita in vico Stuparum, qui vicus vocatur vicus Godefridi de Balneolis, ad quadraginta octo solidos Parisienses census, per executores suos infrascriptos vendantur, et pecunia inde habita pauperibus Parisiensibus et soterularibus et burellis distribuatur, prout saluti anime ipsius testatoris melius sibi videbitur expedire... Et ad omnia predicta et singula exequenda et complenda, suos fecit et constituit executores, Eremburgim uxorem suam, Matheum cerarium, et Gillonem Flamingum de Chanveria. 
