Ernaudus decanus totumque Parisiensis ecclesie capitulum, etc. Notum facimus quod nos donationem et concessionem quam fecit venerabilis pater Bartholomeus, Dei gratia Parisiorum episcopus, dilectis fratribus et concanonicis nostris, cancellario, succentori et capellano Parisiensibus et eorum successoribus, de cereis dandis in festo Purificationis beate Marie, sicut in litteris ipsius episcopi vidimus contineri, ratam habemus et presentibus litteris, sigilli nostri appositione munitis, confirmamus. Actum anno gratie MCCXXVI , mense octobri .
