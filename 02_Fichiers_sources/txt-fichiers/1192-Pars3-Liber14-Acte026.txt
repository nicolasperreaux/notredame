Dicit et proponit in jure, coram nobis, Guillelmus de Primeriaco, clericus, procurator venerabilium virorum decani et capituli Parisiensis,... contra Reginaldum de Fromant, militem, quod idem miles tenet et tenuit possessiones et teneturas sitas in censiva dictorum decani et capituli et ecclesie predicte, et de quibus ipsi decanus et capitulum et eorum predecessores fuerunt in possessione vel quasi habendi et percipiendi census, et quod idem miles in solutione dictorum census et teneturarum defecit pluries, temporibus retroactis, usque ad quadraginta solidos Parisienses. Quare petit idem procurator... dictos quadraginta solidos a dicto milite, pro arreragiis dicti census, eisdem decano et capitulo reddi, et quod idem miles dictos census eisdem decano et capitulo singulis annis reddat et persolvat, ac etiam eis emendet defectus solutionis dictorum censuum, etc... Datum die jovis post inventionem Sancte Crucis, gerinata a die mercurii probedum, anno Domini millesimo ducentesimo septuagesimo.
