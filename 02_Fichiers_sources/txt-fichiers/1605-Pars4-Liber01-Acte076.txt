... Datum anno Domini millesimo trecentesimo sexto, die dominica ante ascensionem Domini. Tenor vero litterarum amortiaationis talis est : Guillelmus, permissione divina Parisiensis ecclesie minister licet indignus, universis presentes litteras inspecturis, salutem in Domino. Notum facimus quod, cum deffunctus magister Philippus de Viriaco, olim cantor ecclesie Sancti Honorati Parisiensis, haberet et teneret ac possideret, tempore quo vivebat et decesserat, ex suo proprio conquestu, quandam domum, sitam in magno vico Sancti Honorati, ante ecclesiam, cum quodam parvo jardino, retro sito, contiguam ex una parte domui defuncti Johannis Charroni, quam Michael dictus Bourge tenet ad presens, et ex altera parte domui Guillelmi Candelarii, et a parte posteriori domui que fuit domini Galteri de Chavilla; nec non eciam et in eodem vico Sancti Honorati predicti, census et redditus qui sequuntur : videlicet decem et octo solidos et sex denarios annui census super domo Guerini de Villa Cereris, contigua ex una parte domui Guillelmi Candelarii et ex alia parte domui Eustachii Fabri; item, sexdecim solidos annui census super domo que quondam fuit Guillelmi de Cannis, canetarii, contigua ex una parte domui que quondam fuit defuncti Rogeri Harent, et ex altera parte domui defuncti Radulphi de Sancto Dyonisio; item, sexaginta quinque solidos census annui super domo Petri Monachi, contigua ex una parte domui Johannis dicti I Rois, et ex altera parte domui defuncti dicti le Courant; item, sexaginta duos solidos annui census super domo dicti Johannis I Rois, contigua ex una parte domui dicti Petri Monachi, et ex altera parte domui Philippi Candelarii; item, sexaginta et quindecim solidos census super domo dicti Philippi Candelarii, contigua ex una parte domui dicti Johannis ly Rois et ex altera parte domui Petri de Villa Nova; item, viginti sex solidos et tres denarios census super domo Henrici de Putheolis, contigua ex una parte domui dicti Petri de Villa Nova, et ex alia parte facit cuneum vici de Campo Florido, ante predictam ecclesiam Sancti Honorati; item, viginti solidos annui census super domibus defuncte Margarete la Gaillarde, sitis in vico de Frigido Mantello. Quam siquidem domum supradictam ac omnes et singulos census predictos dictus cantor, ob remedium anime ipsius et parentum ac benefactorum suorum, legavit et dedit, ad opus fundationis cujusdam capellanie, fundande et instituende ad honorem et cultum Dei et beati Ludovici confessoris, in ecclesia Sancti Honorati predicti, post decessum magistri Arnulphi, nepotis ipsius cantoris. Et, quia domus et census predicti, in terra nostra existentes, non erant amortiati, ideo vir venerabilis et discretus dominus Odo de Corbolio, canonicus Parisiensis, ac predictus magister Arnulphus, executores testamenti dicti defuncti cantoris, nobis humiliter supplicarunt, ut nos ad opus dicte capellanie dictam domum ac census predictos amortiaare dignaremur. Nos vero, eorum supplicationi annuere volentes, animarum salute pensata, cultum divinum, quem augmentari semper appetimus, ac devotionem dicti defuncti cantoris ac executorum suorum attendentes, et eorum laudabili faventes proposito, pensata utilitate et comodo ecclesie nostre Parisiensis, deliberatione et consilio bonorum super premissis diligenter prehabitis, ad opus capellanie predictam domum, prout se comportat, ac omnes et singulos census predictos amortiaamus in hunc modum : videlicet, quod volumus et concedimus, quod quicumque capellanus, qui ad dictam capellaniam fuerit institutus, dictam domum ac census predictos habeat, teneat et percipiat ex nunc in futurum, tanquam amortiaatos, absque aliqua coactione vendendi aut extra manum suam ponendi; retentis tamen nobis, ecclesie nostre Parisiensi et successoribus nostris sex libris Parisiensibus annui census sive redditus pro dicta amortiaatione, habendas et percipiendas ex nunc in futurum a nobis et successoribus nostris, per manus dicti capellani, super domo et censibus sive redditibus predictis pro indiviso, quatuor terminis Parisius consuetis; salva eciam nobis et successoribus nostris, in domo, censibus sive redditibus ac locis supradictis, omnimoda juridictione, justicia ac dominio et omni capitali censu, si quis nobis debeatur de predictis; ac etiam salvo omni alio jure nostro. In cujus rei testimonium, sigillum nostrum presentibus litteris duximus apponendum. Datum anno Domini millesimo trecentesimo sexto, die veneris post festum beati Marci euvangeliste.
