A tous ceul qui ces presentes lettres verront, le prevost et eschevins de la ville de Paris, salut. Nous avons receu les lettres de nostre cher et redoubte seigneur, monseigneur le duc de Normendie et dalphin de Viennois, regent le royaume, contenant la fourme qui sensuit : Charles, ainsné fil du roy de France, regent le royaume, duc de Normandie et dalphin de Viennois, savoir faisons a tou presents et a venir que, comme nostre ame et feal Pevesque de Paris, conseiller de monseigneur et le nostre, se soit dolus de ce que, de nouvel, le prevost des marchans et les eschevins de la ville de Paris ont fait faire un fosse en Piauue qui queurt ad present au travers de Pille Nostre¬Dame, a Paris, ou dommaine, seignorie et justice haulte, moyenne et basse dudit evesque, a cause de sondit eveschie, et aussi ont fait fichier grant quantite de pieux en Peauue dudit evesque, en Saine, au travers entre ladite ille et les murs de Paris, pardevers Saint Victor sur lesquel Ten pourroit faire pons, moulins et pescheries; lesquelles choses ne devoient estre faites san le congie, voulente et licence dudit evesque, si comme il disoit; nous, de certainne science, et du povoir et auctorite de monseigneur, dont nous usons ad present, disons et declairons par la teneur de ces presentes lettres, que, pour Peminent et evident peril des guerres qui a present sont ou royaume, et mesmement environ ladite ville de Paris, et aussi pour la clousture, garde et deffense dricelle, pour le proufit de monseigneur, de nous et de la chose publique, et pour mieux obvier et resister au ennemis dudit royaume, ledit fosse a este fait et lesdi pieux fichie en ladite eauue de Saine, et non mie pour aucun singulier proufit que monseigneur et nous entendons a avoir ou acquerir, ou que pour ce aucun nouvel droit nous y soit acquis ou engendre, ore ne ou temps a venir, ou prejudice Mais, se il avenoit que aucuns pons, moulins ou pescheries y fussent ou estoient fai ou temps a venir, nous voulons et consentons que le droit dudit evesque et de ses successeurs, evesques de Paris, y soit sauf et garde entierement a tou jours; et que il en puissent jouir et user paisiblement, san aucun debat ou empeschement, comme de leur demainne, tout aussi comme il peussent faire par avant ce que les choses dessusdites eussent este faites. Et que ce soit ferme chose et estable a tou jours, nous avons fait mettre nostre seel a ces lettres, sauf en autre chose le droit de monseigneur et de nous, et Pautrui en toutes. Ce fu fait au LouvrecleacParis, le derrenier jour de novembre, Pan de grace mil ccc cinquante et neuf. Lesquelles lettres veues, nous voulons, consentons et accordons les choses contenues esdictes lettres, en tant comme il touche ladicte ville de Paris, audit evesque et a ses successeurs, evesques de Paris. En tesmoing de ce, nous avons fait mettre a ces lettres le seel de la marchandise de ladicte ville de Paris, qui furent faites le xviiie jour de janvier, Pan de grace mil ccc cinquante et nuef.
