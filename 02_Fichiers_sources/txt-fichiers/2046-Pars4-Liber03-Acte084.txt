Universis presentes litteras inspecturis, G. decanus totumque capitulum Parisiense, salutem in Domino. Notum facimus quod, coram nobis, in capitulo nostro, constitutus, Guillelmus de Lupicenis, canonicus Sancti Mederici Parisiensis, promisit se redditurum venerabili Gaufridus II de Barro. viro Henrico, succentori Parisiensi, viginti libras Parisienses, nomine pene, pro Leonardo Lombardo, si dictus Leonardus contradiceret eidem Henrico reddere quinquaginta libras Parisienses, quas ei tradidit, pro quinquaginta octo solidis et octo denariis Parisiensibus minuti census, quos emit, ad opus mandeti, ab eodem Leonardo, pro precio predicto, quos ei reddere tenetur, si convenire non possit cum domino Almarrico de Meullento, tercio domino fundi terre, super qua percipiuntur quinquaginta octo solidi et octo denarii predicti, sub precio racionabili, secundum estimacionem finationis, quam fecit dictus succentor cum primo domino dicti fundi, quod ipse cum primo domino et secundo dicti fundi concederet, quod idem H. dictos quinquaginta octo solidos et octo denarios in manu mortua teneret vel eciam possideret. In cujus rei etc. Datum anno Domini m cc sexagesimo primo, mense januario.
