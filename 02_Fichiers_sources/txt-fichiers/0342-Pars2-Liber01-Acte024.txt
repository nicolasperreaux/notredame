In nomine sancte et individue Trinitatis, amen. Ludo vicus, Dei gratia Francorum rex. Notum facimus universis tam presentibus quam futuris, quod, cum decanus et capitulum Parisiense peterent justitiam ville sue de Machello, altam et bassam, quam ad se pertinere dicebant, sibi a nobis deliberari et reddi; asserentes quod gentes nostre super ipsa justitia injuriabantur eisdem, gentesque nostre e contrario dicerent quod hujusmodi justitia ad nos pertinebat, et quod a longe retro temporibus pacifice usi fueramus eadem; tandem, per inquestam de mandato noslro inde factam, bassam justitiam ipsius ville dictis decano et capitulo adjudicavimus; altam justitiam ville ejusdem imperpetuum eisdem concessimus, ex mero dono et gratia speciali, salvo in aliis jure nostro in villa predicta ac jure etiam in omnibus alieno. Quod ut perpetue stabililatis robur obtineat, presentem paginam sigilli nostri auctoritate ac regii nominis karactere inferius annotato fecimus communiri. Actum in abbatia nostra Regalis Montis, anno incarnationis Dominice millesimo ducentesimo sexagesimo secundo, mense decembri, regni vero nostri anno tricesimo sexto; astantibus in palacio nostro quorum nomina supposita sunt et signa. Dapifero nullo. Signum Johannis buticularii. Signum Alfonsi camerarii. Signum Egidii constabularii. Data vacante cancellaria.
