In nomine sancte et individue Trinitatis. Scire volumus omnes, tam futuros quam presentes, quod Stephanus CXXXVIII, archidiaconus, domum suam quam habet in claustro Sancte Marie, cum duabus tonnis et duobus scannis et duobus lectis, culcitram et capicerium habentibus, quidem nobis canonicis et confratribus suis, post decessum suum, pro remedio anime sue, concessit habendam: ea videlicet conditione ut, si in vita sua aliquem canonicum vellet eligere, qui post mortem suam vel decessum suum domum illam possideret, ex beneficio electionis sue, domum illam canonicus ille obtineret, et, post obitum illius, ad ecclesiam penitus rediret. Constituit etiam predictus Stephanus quatinus, per singulos annos, die scilicet sui anniversarii, statio de quatuor ferculis nobis redderetur, de qua statione tam canonici quam vicarii reficerentur. Diffinivit etiam se ostensurum et daturum nobis in vita sua vineas vel alia hujusmodi, unde statio vel refectio illa quotannis sufficienter possit fieri. Quod si, vel infirmitate detentus, vel insperata morte occupatus, diffinitionis votum adimplere non posset, instituit et injunxit ut de supellectili domus sue et variis utensilibus et aliis suis rebus, quod valeret xvclQ marcas argenti, acciperemus unde predictam stationem, per singulos annos, plenarie faceremus. Ego autem Bernerus, decanus Parisiensis ecclesie et totus ecclesie conventus, elemosinam et beneficium fratris benigno animo attendentes, ejus institutioni et voluntati assensum prebuimus, et quandam aliam domum que stationem reddit, affinem scilicet et contiguam domui illius, necessariam et perutilem usibus ejus, illi habendam concessimus; ita scilicet ut utriusque domus possessor existat, et stationem sibi concesse domus per singulos annos reddat, et nulla ulterius persona duas domos ad duas stationes possideat. Facta est autem hec concessio et institutio in capitulo Sancte Marie, anno ab incarnatione Domini MCVIII, indictione ia, epacta via, concurrente m, regnante rege Ludovico anno i, anno episcopatus Galoms nn. Gerbertus cancellarius subscripsit.
