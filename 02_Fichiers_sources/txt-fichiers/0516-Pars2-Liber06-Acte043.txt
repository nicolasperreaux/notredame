Ego H. decanus et G. archidiaconus Parisiensis, et M. et P. officiales domini episcopi Parisiensis, notum facimus universis presentem paginam inspecturis, quod Guillelmus, miles, de Nantuerre, in presentia nostra constitutus, vendidit capitulo Beate Marie Parisiensis quicquid habebat in decima quam tenebat apud Serceles, Adam et Johanne, militibus, filiis ejusdem, venditionem laudantibus et concedentibus. Hugo etiam, miles, de Sancto Dionysio, de cujus feodo illa decima movebat, et Droco de Sancto Dionysio, miles, venditionem istam laudaverunt et concesserunt, et fidem de garandia ferenda prestiterunt. Guido etiam et Adam, milites, de Vilers, hujus venditionis tenende fidejussores extiterunt. Ne igitur ista venditio possit in posterum infirmari , presens scriptum sigillorum presentium fecimus confirmari testimonio.
