Omnibus presentes litteras inspecturis, E. decanus Parisiensis, in Domino salutem. In nostra presencia constituti, Petrus miles, filius defuncti Philippi de Sancto Paulo, militis, et Forcaudus, major de Sancto Benedicto, firmiter promiserunt se de cetero nihil capturos in terra Beate Marie Parisiensis, in vico des Jugleours, pro tumleyo panis, neque etiam de pane cocto in eadem terra, si ibidem furnum fieri contingeret. In cujus rei memoriam et testimonium, presentes litteras, ad peticionem dictorum militis et majoris et venerabilis viri Philippi, matricularii, canonici Parisiensis, sigilli nostri fecimus munimine communiri. Actum anno Domini m cc xx quinto, mense mayo.
