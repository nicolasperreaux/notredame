A tou ceus qui ces lettres verront, Gile de Compigne, garde de la prevoste de Paris, salut. Nous faisons assavoir que, pardevant nous vindrent messiret Maci dit Derom, chevalier, et madame Marie, sa fame, fille et hoir monseigneur Guillaume de Bievre, chevalier, si comme il disoient; et affermerent que messire Pevesque de Paris avoit, tenoit et porsiuoit a Saint.Clost et ou terrouer de SaintcClost un fie, que Ten apele la terre monseigneur Guillaume de Bievre, qui est assis en vignes, en vin de rente, en cens deu a la Saint.Remy, et en pressorage deu a la Saint.Martin diver. Lequel fie li devant dit Macy chevalier et Marie, sa fame, dysoient que il movoit dreus, par rayson de ladicte Marie, et yceli fie il avooient a tenir de nostre seigneur le roy de France. Lequel fie dessusdit ledit chevalier et sa fame amortirent et recognurent que il avoient amorti a monseigneur Tevesque de Paris dessusdit et a ses successeurs, en non de Peglise de Paris et pour Teglise, et voudrent et ottroierent pardevant nous, par leurs loiaus crean, que le devant dit monseigneur Tevesque de Paris et ses successeurs, de ci en avant a tou jours mes, aient et tiegnent et porsiuent en main morte, san coaction de vendre, de despendre ne de metre hors de leur main, ce fie en la ville de Saint.Clost et ou terrouer, soit en justice, en terres, en vignes, en mesons, en vin de rente, en pressorage, en cens et en autres chouses quelles que elles soient. Prometan par leurs loiaus crean, que contre le devant dit amortissement, par eus ne par autres, ne vendront a tou jours mes, ne venir ne feront, et envers nostre seigneur le roy de France Tamortissement du devant dit fie, tant comme il toche au roy, porchaceront et procureront, et la lettre souffisant du roy de Tamortissement dudit fie a monseigneur Tevesque de Paris procureront et avoir feront. Par lequel amortissement du devant dit fie, pour eus et pour monseigneur le roy, les devant di monseigneur Maci et sa fame recognurent pardevant nous, en jugement, eus avoir eu et receu de monseigneur Tevesque de Paris dessus nomme ou de son commandement seixante et cinc livres de Parisis, desquiex il se tindrent parpaie pardevant nous, en renoncant a lexception de la pecune non mie eue et receue du tout en tout, et expressement a tous engins, etc... Ce fu fet Pan de grace mil cc quatresvin et deus, ou mois de juignet, le diemanche devant la Magdeleine.
