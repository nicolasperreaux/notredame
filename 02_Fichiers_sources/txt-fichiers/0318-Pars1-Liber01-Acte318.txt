Universis presentes litteras inspecturis, Ranulphus, permissione divina Parisiensis ecclesie minister indignus, salutem in filio Virginis gloriose. Notum facimus quod nos ex gratia speciali concedimus congregationi cecorum Parisiensi licentiam faciendi celebrari divina in oratorio domus cecorum, site Parisius in feodo nostro, quamdiu nostre placuerit voluntati, salvo tamen in omnibus jure nostro et etiam alieno. In cujus rei testimonium, sigillum nostrum presentibus litteris duximus apponendum. Datum apud Sanctum Victorem juxta Parisius, anno Domini MCC octogesimo secundo, die mercurii post festum beate Lucie virginis. ECCLESIÆ PARISIENSIS CHARTULARIUM PARS SECUNDA SIVE PARVUM PASTORALE LIBER PRIMUS. APOSTOLICORUM.
