Innocentius, episcopus, servus servorum Dei, venerabili fratri episcopo Parisiensi, salutem et apostolicam benedictionem. Aure benigna que tibi sunt votiva percipimus, et ipsa libenter benivolo favore complemus, pro tuis evidentibus meritis, in quibus apostolice sedi semper placitus inveniris. Cum autem, ad exequendum sollicitudinis pastoralis officium, tu, sicut accepimus, competencium ad hoc indigeas obsequio personarum, nos, tuis precibus annuentes, presencium tibi auctoritate concedimus, ut duos vel tres clericos ydoneos tibi, ad execucionem sollicitudinis hujusmodi oportunos, tue civitatis vel diocesis, non obstante contraria consuetudine vel statuto, juramento seu quacumque firmitate vallatis, tecum habere valeas; ita quod proventus suos ecclesiasticos, exceptis cotidianis distribucionibus, integre percipiant, acsi personaliter in ecclesiis in quibus illos obtinent residerent; cortradictores autem, si qui fuerint, vel rebelles, monicione premissa, per censuram ecclesiasticam, appellacione remota, compescas. Datum Lugduni, x kal. augusti, pontificatus nostri anno octavo. novefæ, et inter Mendicantes et Universitaten
