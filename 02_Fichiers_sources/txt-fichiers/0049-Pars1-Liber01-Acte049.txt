In nomine sancte et individue Trinitatis, amen. Ego Sancelina, Dei gratia Sancti Cyrici abbatissa, notum fieri volumus universis, quod nos, communi totius nostri conventus assensu, duos arpennos pratorum in insula Mere, de elemosina Gilonis Pilosi, venerabili domino et patri, Mauricio, Parisiensi episcopo, ejusque successoribus in perpetuum concessimus possidendos, acceptis de beneficio episcopi ipsius quatuor libris Parisiensis monete. Ad cujus rei perpetuam firmitatem presentem kartam fieri precepimus, eamque sigilli nostri sub impressione confirmavimus. Signum Eugenie priorisse. S. Hildeardis subpriorisse. Signum Mamilie cantricis. Signum Odeline cellerarie. Signum Agnetis la Ghevrelle. Signum Hemeline secretarie. Testibus... Hugone et Petro, capellanis Sancti Cirici. Actum apud Sanctum Gyricum, in communi capitulo, anno incarnationis Dominice millesimo centesimo nonagesimo.
