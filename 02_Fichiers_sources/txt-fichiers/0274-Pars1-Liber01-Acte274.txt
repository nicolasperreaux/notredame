Anno Domini millesimo ducentesimo septuagesimo tercio, die lune in festo apostolorum Philipi et Jacobi, Matheus, dominus Monmorenciaci, miles, recognoscens coram domino episcopo Stephano, et presentibus testibus infra scriptis, quod ipse Parisiensi episcopo, quicumque pro tempore est, tenebatur mittere duos milites in equis et armis sufficienter paratos, quociens ipsum episcopum ire contingeret in exercitu , et hoc ratione feodorum que tenet ab episcopo Parisiensi; quia tamen eidem episcopo non miserat eosdem milites, cum idem episcopus vocatus fuisset et iret in exercitu regis, apud Fussum et Tholosam, licet de mittendo eosdem mandatum habuisset et requisitus fuisset legitime a dicto episcopo, emendam fecit eidem episcopo, in domo episcopali Parisiensi, in camera officialis Parisiensis, de hoc quod eos non miserat, sicut tenebatur. Hiis autem presentes fuerunt Bouchardus, ejusdem domini frater; Philippus de Aqua Bona et Adamde Blemont, milites, etc.
