Omnibus presentes litteras inspecturis, officialis curie Parisiensis, in Domino salutem. Noverint universi quod, cum Johanna, relicta quondam defuncti Guillelmi de Gravellis, militis, et Eufemia, filia ejusdem Johanne, secunde uxoris dicti Guillelmi, Agnes et Johanna, filie quondam dicti defuncti Guillelmi, suscepte ex defuncta Eremburge, prima uxore dicti Guillelmi, Theobaldus de Tegnovilla, armiger, maritus dicte Agnetis, et Petrus, frater dicti Theobaldi, maritus dicte Johanne, sororis dicte Agnetis, dicerent decimam de Lanorvilla, quam Guido de Lanorvilla, quondam canonicus Aurelianensis, vendidit ecclesie Beate Marie Parisiensis, movisse et fuisse pro medietate de feodo prefati Guillelmi de Gravellis, militis, et tempore venditionis scutiferi; et dicta Johanna, relicta dicti defuncti Guillelmi, diceret se doarium habere in feodo ipsius decime; et prefate Agnes et Johanna, Theobaldus et Petrus, earum mariti, dicerent se jus habere in eadem medietate dicti feodi, cum mater earum doarium in eadem medietate habuisset et habere deberet secundum usus et consuetudines Francie; et, propter hoc, predicte filie Agnes et Johanna, suscepte ex prima uxore dicti Guillelmi, nec non et mariti earum prenominati, predicta Johanna, relicta dicti Guillelmi, et Eufemia, filia dicti Guillelmi, suscepta ex dicta Johanna, peterent, in quantum jus cuilibet persone eorumdem concedebat in dicto feodo, ut decanus et capitulum Beate Marie Parisiensis dictam decimam ponerent extra manum suam, cum predicte persone dictam venditionem non laudassent nec quitassent, ut dicebant; item, cum Johannes de Gravellis et Reginaldus, frater ejus, armigeri, fratres quondam dicti defuncti Guillelmi, dicerent dictam decimam movere et esse pro medietate de eorum feodo, et peterent ut ipsi decanus et capitulum dictam decimam venderent et ponerent extra manum suam, cum dictam venditionem non laudassent nec quittassent, ut dicebant; tandem, post multas altercationes, prefati Johannes de Gravellis et Reginaldus, fratres, prefati Theobaldus et Petrus, mariti dictarum Agnetis et Johanne, coram nobis constituti, dictam vendicionem dicte decime, a dicto Guidone de Lanorvilla factam ecclesie Parisiensi, laudaverunt et concesserunt et quitaverunt, nomine suo et heredum suorum, et voluerunt, tamquam primus dominus pro medietate, dicti Johannes de Gravellis et Reginaldus, una cum Roberto, eorum fratre, et prefati Theobaldus et Petrus, nomine uxorum suarum, heredum, una cum dicta Eufemia earum sorore, dicti Guillelmi, pro medietate dicti feodi, ut ecclesia Parisiensis dictam decimam teneat in perpetuum et possideat in manu mortua, sine coactione vendendi aut ponendi extra manum suam, et omne jus et dominium quod in eadem decima et in feodo ejusdem habebant et habere poterant quoquomodo dederunt, cesserunt et quitaverunt imperpetuum ecclesie Parisiensi, coram nobis, nichil juris sibi et eorum heredibus in eadem decima retinentes; promittentes, etc... Datum anno Domini millesimo ducentesimo quadragesimo quinto, mense februario..
