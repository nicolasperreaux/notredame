  Matthæus, dominus Montis Morenciaci, cambellanus Francie, assentiente uxore sua Johanna, declarat se permutasse terram suam Sancti Marcelli apud S. Dionysium, cum præpositura Duolii, vineis omnibusque aliis præposituræ appendiciis, stagno novo subtus Montem Morenciacum, molendinis et pratis; quæ omnia abbas S. Dionysii possidebat, et pradictus Matthæus nunc ab episcopo Parisiensi tenere profitetur, sicut dictam terram Sancti Marcelli tenuerat.  Idem Matthæus, assentiente uxore sua Johanna, profitetur se tenere in feodum et homagium, atque cum oblatione manuum et oris recipere a Parisiensi episcopo præposituram Duolii et omnia alia, sibi a monachis Sancti Dionysii tradita, vice dicti feodi Sancti Marcelli.  Idem Matthæus, cum, occasione permutationis supradictæ, magnam summam pecuniæ a monasterio S. Dionysii accepisset, episcopo Parisiensi, projure quinti denarii quod ad eumdem episcopum pertinebat, quadraginta libras Turonenses assignat, percipiendas annuatim in manu mortua, e præpositura, castro, censibus et redditibus preposituræ Montis Morenciaci. .. Actum Parisius apud Luparam, anno Domini millesimo ducentesimo nonagesimo quarto, mense decembri.
