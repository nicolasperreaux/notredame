In nomine Domini. Notum fieri volumus quod hominibus nostris de Balneolis in ipsa villa commanentibus, juxta petitionem illorum, pro anima patris nostri annuimus atque concessimus, ne ulterius Parisiensis prepositus ab eis, occasione qualibet, toltas faciat, nec exactiones aliquas ab eis requirat per violentiam; immo vero soluti et quieti permaneant ab omni violenta exactione, sicut fuerunt in tempore patris nostri; nec aliquid ab eis exigatur a preposito Parisius violenter, nisi forisfecerint,. et tunc quod recte judicatum fuerit ab eis tantum accipiat. Condonamus etiam illis ne ulterius in hostes nostras vel expeditiones et equitatus ire compellantur tempore nostro nec in tempore successorum nostrorum : tantummodo justas redditas reddant et justas consuetudines nostras. Et ut hoc firmum permaneat memoriale istud inde fieri et nostri nominis caractere et sigillo, sub testimonio subtitulatorum, signari et corroborari precepimus. Waltero preposito, Frederico camberlano, Gosmaro, Henrico Lotariænsi, Frederico, Giraldo de Balneolis majore, et Hugone, Stephano, Richardo, Alrico, Heimardo, Gisleberto et ceteris quamplurimis monogr. Philippi I regis. Gislebertus cancellarius relegendo subscripsi L
