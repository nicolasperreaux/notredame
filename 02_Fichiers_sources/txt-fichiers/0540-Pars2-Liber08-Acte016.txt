Ego Paganus, vicecomes Corboliensis, notum facio omnibus presentes litteras inspecturis, quod ego et Guido, filius meus primogenitus, miles, et Laurentia, uxor mea, laudavimus venditionem decime de Coignoles et granchiam et totam porprisiam cum muro; que decima est de feodo nostro. Quam decimam Theobaldus Buignele et Petrus, filius ejus, miles, vendiderunt capitulo Parisiensi. Et quicquid in ipsa decima habuimus predicto capitulo quitavimus, nichil nobis vel posteris nostris ibidem retinentes. In cujus rei testimonium, etc. Actum anno Domini MCCXX, mense marcio.
