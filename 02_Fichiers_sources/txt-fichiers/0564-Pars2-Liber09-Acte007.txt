Quocumque in mundo fiunt, quia temporalem finem habent, vento oblivionis facile delentur, nisi memori e litterarum infigantur. Quapropter ego Ludovicus, Dei gratia Francorum rex, notum facio presentibus et futuris, quoniam, ob remedium anime mee et pro requie animarum nostrorum predecessorum, quandam ancillam nostram, debite servitutis nobis obnoxiam, nomine Sancilinam, Aschonis scilicet filiam, pretaxate servitutis nexibus omnimode absolvimus; illam perpetue libertati dantes, ut, quasi orta ingenuis parentibus, amodo habeat potestatem et licentiam nubendi cui voluerit, et faciendi conjugium cum homine Beate Marie, nec propter hoc, ex nostra parte, recindatur illius libertas, sed penitus quieta et, ut dictum est, in eternum permaneat. Quod, ut firmum et inconvulsum permaneat, notatione litterarum et sigilli nostri impressione confirmari precepimus. Si quis vero deinceps hujus libertatis firmitati obviare temptaverit, quasi temerarius contemptor et reus nostre majestatis habeatur, irrita tamen et vacua calumpnia ejus. Actum publice Parisius, anno incarnationis  Dominice MCXHII, anno quoque regni vn. † S. Ludovici regis. S. Anselli dapiferi. S. Hugonis constabularii. S. Gisleberti buticularii. S. Guidonis camerarii. Presentes vero adfuerunt : Guillelmus de Garlanda; Gislebertus, frater ejus; Niv ardus de Pissiaco; Tebertus, Gemardi filius; Bartholomeus camerarius. Data per manum Stephani cancellarii.
