Universis presentes litteras inspecturis, Margareta, permissione divina Kalensis ecclesie, Parisiensis dyocesis, humilis abbatissa, ejusdemreverendus pater Ranulphus, Dei gratia Parisiensis episcopus, nobis et ecclesie nostre Kalensi concesserit, salvo jure alieno, quod nos teneamus, habeamus et possideamus imperpetuum pacifice et quiete, absque ulla denunciatione vel coactione vendendi vel extra manum nostram ponendi seu in aliam transferendi, res inferius annotatas, videlicet : unam domum sitam apud Kalam, juxta ecclesiam Sancti Andree; item, septem solidos vel circiter annui capitalis census; item, dimidium modium avene annui redditus et duodecim panes et duodecim capones annui redditus; item, trecentas et viginti candelas cere annui redditus, tam super domibus quam aliis possessionibus, sitis in villa et territorio de Kala, percipiendos et percipiendas; item, medietatem cujusdam noe, site in maresco, subtus Sanctum Andream; item, rotagium et theloneum ac justiciam, talem qualem dominus Hugo de Pompona, miles, et Odelina, ejus uxor, habebant apud Kalam et in territorio ejusdem ville, in terra que dicitur terra de Pompona; salvo et retento predicto domino Parisiensi episcopo ac ejus successoribus omni resorto in predicta terra de Pompona et in retrofeodis ejusdem terre, quando casus se obtulerit, de voluntate et assensu nostro; que omnia supradicta nos habemus et possidemus nomine nostro et ecclesie nostre predicte, titulo emptionis facte nobis a predictis milite et Odelina, ejus uxore, videlicet pro trecentis libris Parisiensibus suis quittis; item, feodum quod fuit quondam defuncti Petri dicti de Alneto; item, feodum defuncti Radulphi de Paciaco; item, feodum Petri de Corbam, armigeri, cum omnibus retrofeodis dictorum feodorum, retento omni ressorto sue jurisdictionis ac suorum successorum curie nostre, quantum ad predicta feoda et retrofeoda et eorum pertinentia, ex quacumque causa dicto domino episcopo seu ejus successoribus resortum poterit et debebit devenire; occasione cujus, si contingat ad ipsum dominum episcopum vel ejus successores apellari seu venire, nos et partes super hiis litigantes tenemur coram ipso domino episcopo et ejus successoribus vel eorum ballivo, in foro seculari, respondere et defendere ac juri in omnibus parere; que omnia et singula supradicta movebant et tenebantur ab ipso reverendo patre in feodum, tanquam a tercio domino superiori; nos dicto reverendo patri, ratione predictarum concessionis et admortiaationis, promisimus et promittimus bona fide, et tenemur ex nunc in futurum sibi et suis successoribus in episcopatu Parisiensi, nostris propriis sumptibus, periculo et expensis, quolibet anno in perpetuum, in domo episcopali Parisiensi reddere et solvere sexaginta solidos Parisienses, die octabarum beati Remigii; hoc modo, quod si dicta die in solutione dictorum sexaginta solidorum in toto vel in parte defecerimus, quod, pro quolibet die quo postea defecerimus, quinque solidos Parisienses, nomine pene, eidem reverendo patri et ejus successoribus in episcopatu Parisiensi promisimus et promittimus ac tenebimur solvere; ita tamen quod, si in solutione dictorum sexaginta solidorum Parisiensium, vel pene predicte, vel alicujus eorum, in toto vel in parte defecerimus per octo dies continuos post dictas octabas, ex tunc dictus reverendus pater dominus Parisiensis episcopus et ejus successores poterunt assignare ad omnes res predictas, omni obstaculo ac qualibet contradictione nostris seu cujuscumque alterius non obstantibus, illasque capere et tenere in manu sua, absque forefacto, propria auctoritate, acsi nunquam ab eodem reverendo patre predicte res rebus et feodis predictis levare et suos facere, donec eidem reverendo patri et suis successoribus de predictis sexaginta solidis Parisiensibus et pena totali commissa usque ad tempus satisfactionis, videlicet de quinque solidis Parisiensibus pro defectu cujuslibet diei, fuerit a nobis plenarie ac integre satisfactum; nec de receptis per ipsum dominum episcopum et ejus successores, ob causam predictam, ab ipso domino episcopo et ejus successoribus aliquid repetere seu reclamare poterimus, si contingat ipsos dominum episcopum et ejus successores, ob causam predictam, aliquid levare seu percipere de predictis. Renunciavimus autem et renunciamus spontanee, penitus et expresse super premissis omnibus et singulis actioni in factum, etc. Datum anno Domini millesimo cc octogesimo sexto, die lune post festum Omnium Sanctorum.
