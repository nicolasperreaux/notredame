 Quoddam manerium et quoddam pressorium extra dictum manerium, ad quod pressorium tenentur venire per banneriam les mars decem et septem arpentorum vinearum, sitarum in territorio ejusdem loci; item, quatuor libras Parisienses capitalis census, in festo beati Remigii debitas annuatim; item, quatuor libras et undecim solidos Parisienses capitalis census, debitas in festo beati Martini hyemalis annuatim; item, quindecim solidos Parisienses capitalis census, in vigilia nativitatis Domini annis singulis debitos; item, duos solidos Parisienses capitalis census, in festo beati Germani, in principio mensis mayi, debitos annuatim; item, tresdecim corveyas de brachiis, in medio marcio annuatim; item, quasdam droituras que vocantur les et hara, super quibusdam hostisiis, sitis in dicta villa; que droiture valent insimul, ut dicebat, quatuor solidos et dimidium Parisienses annuatim redditus, et debent solvi in medio mayo annuatim; item, campipartem que valet annis singulis tres sextarios bladi vel circiter, de quibus presbyter ejusdem ville habet duos sextarios, quolibet anno, et, in pressorio similiter, dictus presbyter habet duos modios vini, quolibet anno; item, quinque quarteria prati subtus villam predictam, que homines dicte ville faciunt fenari et adunari, quolibet anno, ad requisitionem armigeri et Johannis de Aurelianis... Qui census, droiture, corveye et redditus supradicti percipiuntur annuatim super hostisiis, terris et aliis possessionibus, sitis in dicta villa et in territorio ville ejusdem. Asseruit etiam quod, racione dictorum censuum, debentur vente. Item, asseruit quod ipsi habebant quoddam feodum, quod vocatur feodum de Alneto, et est illud feodum apud Alnetum, juxta Celos, in quo feodo est quoddam retrofeodum situm apud Celos, quod tenet Britius de Celis; et quod predicta tenebant in feodum a domina Odelina dicta Comitissa, domino Reginaldo de Dannovilla, milite, et domina Margareta, ejus uxore, et quod dicte persone ipsas res tenebant in feodum a domino rege Francie inmediate.  Datum anno Domini millesimo ducentesimo sexagesimo nono, die lune, in vigilia Annunciationis beate Marie virginis.
