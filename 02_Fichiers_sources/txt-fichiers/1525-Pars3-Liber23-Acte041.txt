Viro venerabili et discreto officiali Parisiensi, magister Milo, presbiter de Consvilla, salutem, reverenciam et honorem. Noveritis quod uxor domini Petri de Erginolio, militis, ratam et firmam habet obligacionem quam dictus P., maritus ejus, fecit capitulo Parisiensi, de decima quam ipse habebat apud Consvillam; et quod contra non veniet, sive racione doarii, sive quacumque alia racione, fidem in manu nostra prestitit corporalem.
