Omnibus presentes litteras inspecturis, Jacobus, decanus christianitatis de Musterolo, Senonensis dyocesis, in domino salutem. Notum facimus quod Johannes, filius Emengardis dicte Arcus, est de legittimo matrimonio procreatus, et quod dicta Emengardis coram nobis recognovit se esse feminam de corpore venerabilium virorum decani et capituli ecclesie Parisiensis, sicut ex testimonio fide dignorum accepimus; affirmans, etc. Datum die mercurii post festum estivale beati Martini, anno Domini millesimo septuagesimo quinto.
