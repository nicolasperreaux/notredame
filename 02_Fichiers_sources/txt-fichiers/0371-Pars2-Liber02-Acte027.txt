In nomine sancte et individue Trinitatis. Ego Ludo vicus, Dei gratia rex Francorum et dux Aquitanorum, notum fieri volumus tam futuris quam presentibus, quod Fredericus, filius Hugonis, filiiGarneri, canonicos Beate Marie Parisiensis ecclesie adiit, et molendinum eorum quod apud Mebrai situm est, per manum nostram, eo tenore ab eis suscepit, ut singulis annis inior modios frumenti ad minam regis censualiter ipsis persolveret, medietatem in natali Domini et medietatem in festo Ascensionis ; eo pacto videlicet ut, si molendinum illud vel redditus ejus in aliquo deficeret, de proprio molendino ipsius Frederici, quod prope molendinum canonicorum situm est, eis restitueret. Et quia molendinum Frederici de feodo meo erat, me ipsum obsidem dedit canonicis quod pactionem hujusmodi tam ipse quam heres suus persolveret canonicis in perpetuum.
