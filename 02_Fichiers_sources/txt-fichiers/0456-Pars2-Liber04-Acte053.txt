Odo, Dei gratia Parisiorum episcopus, etc. Ad universorum notitiam volumus pervenire, quod, cum venerabiles viri abbas et capitulum Sancte Genovefe prehendam et vicariam, quam in ecclesia Beate Marie Parisiensis habebant, nobis et successoribus nostris, ratione compositionis que internos et ipsos intercesserat, contulissent penitus et quitassent, nos postmodum tam prehendam quam vicariam memoratam dilectis fratribus nostris Hugoni decano et capitulo Parisiensi concessimus et quitavimus perpetuis temporibus possidendam , ut tam de prebenda quam vicaria eisdem, prout voluerint, liceat ordinare; ita tamen quod capitulum supradictum, preter decem libras Parisiensis monete, quas matriculariis sacerdotibus, in ecclesia nostra a nobis noviter institutis, habendas perpetuo contulerunt, eisdem matriculariis septem libras Parisienses, et, post cessionem vel decessum magistri Alberti, sexaginta solidos ejusdem monete annuatim solvere tenebuntur. Ut igitur donatio ista et concessio perpetuo robore convalescat, presentem cartam sigilli nostri fecimus impressione muniri. Actum anno incarnati Verbi MCC quarto, pontificatus nostri anno vn.
