Anno Domini M cc quinquagesimo quinto, mense junio, die mercurii proxima post festum beati Johannis Baptiste, in domo nostra de Moissiaco, fecit nobis homagium dominus Guillelmus de Edera, miles, de feodo deCons, quem tenet a nobis, in quo sunt tria retrofeoda. Debet etiam nobis reddere pro racheto xxx libras, et pro quolibet retrofeodo LX sol. De quibus denariis solvet nobis medietatem in Natali et aliam medietatem in Pascha. Et de hiis denariis sic solvendis Petrus de Cramoello, manens apud Cons, se debitorem et redditorem constituit, et etiam Simon Mauduit se debitorem constituit cum eodem. Et etiam idem miles dictum feodum nobis in contraplegium obligavit.
