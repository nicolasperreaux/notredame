Johannes dictus de Crosenc, matricularius in ecclesia Parisiensi, fecit juramentum fidelitatis et homagium ligium reverendo patri Stephano, Parisiensi episcopo, de matricularia predicta et ejus pertinenciis; et juravit, in ejusdem domini Parisiensis episcopi presentia, tenere et fideliter adimplere ea que in instrumento matricularie continentur. Presentes autem interfuerunt dicto hornagio faciendo magister Hugo de Hermenco, socius noster; magister Egydius de Jargolio, persona Sancti Sulpicii de Faveriis, socius et capellanus noster;... Huetus de Bleris armiger, et Petrus Provincialis, clericus noster, canonicus Sancti Mederici  de Linais, et multi alii. Actum in prioratu Sancti Johannis de Corbolio, anno Domini MCCLXX octavo, die mercurii in festo conversionis Sancti Pauli.
