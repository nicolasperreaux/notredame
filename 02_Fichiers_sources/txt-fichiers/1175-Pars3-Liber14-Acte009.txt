Universis presentes litteras inspecturis, magistri Lucas de Giffo et Johannes de Porta, canonici Parisienses, salutem in Domino. Cum super discordia que vertebatur inter nobilem dominam M. comitissam Boloniensem, ex una parte, et viros venerabiles decanum et capitulum Parisiense, ex altera, super eo quod dicti decanus et capitulum asserebant se debere habere duos liberos servientes in villis de Mintriaco et de Moiriaco, qui non tenebantur ad talliam persolvendam, videlicet majorem de Mintriaco et decanum de Moiriaco, dicta comitissa in contrarium asserente; tandem utraque parcium in nos compromisit, sicut in litteris compromissionis hinc et inde confectis plenius continetur. Nos vero,  Mathildis.  Lucas de Giffo et Johannes electi erant arbitri, anno , mense node Porta, ad dirimendam hanc controversiam, vembri. diligenti inquisitione facta a nobis super premissis, diffinimus in modum qui sequitur : In primis dicimus quod major de Mutriaco, qui nunc est, seu quicumque pro tempore fuerit, sit immunis a tallia, in quocumque loco moretur, apud Mutriacum, sive in censiva capituli, sive in feodo, sive alibi. De decano autem de Moiriaco, dicimus quod, si moretur in cimiterio, vel in alio loco libero, in quo manens non teneretur ad talliam, immunis erit a tallia; ita tamen quod, si extra grangiam habeat vel grangias, tenetur solvere pro grangiis duos solidos. Si vero in alio loco qui non sit liber moretur, decanus tenetur ad talliam, nec erit in hoc casu immunis a tallia, ratione decanatus; ita tamen quod, pro tempore preterito usque ad presentem diem, occasione tallie non solute a decano, in nullo teneatur nec ad talliam nec ad emendam; set in futurum servabitur, quantum ad decanum, sicut superius est expressum. In cujus rei testimonium, presentibus litteris sigilla nostra dignum duximus apponenda. Actum et datum anno Domini mcclvii, mense februario.
