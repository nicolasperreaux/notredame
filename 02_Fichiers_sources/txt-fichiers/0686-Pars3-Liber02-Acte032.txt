Universis presentes litteras inspecturis, officialis curie Parisiensis, salutem in Domino. Notum facimus quod, in nostra presencia constituti, Gaufridus Auburgis, Martinus de Fossato, Emardus dictus Luisete, Petrus dictus Toustain, Ancherus dictus Cherel, Herbertus Marcelli, Richoudis, relicta defuncti Guillelmi Comitis, Johannes dictus Luisete, Guerinus dictus Tafenie et Guillelmus Foucherii et Johannes dictus Bachee asseruerunt quod ipsi, diu est, tenuerant et adhuc tenebant, a venerabilibus viris decano et capitulo Parisiensi, ad campipartem, rium terre, in loco qui dicitur la Cheverrue; item, dictus Martinus dimidium arpentum, in loco predicto; item, dictus Evrardus dimidium arpentum, in eodem loco; item, dictus Petrus dimidium arpentum, in eodem territorio; item, dictus Johannes Bachee unum quarterium, in eodem territorio; item, Ancherus dictus Cherel duo arpenta supra Urmetellum, unum quarterium subtus Clausum et septem quarteria in Aioto; item, dictus Herbertus unum quarterium supra Urmetellum et tria quarteria in territorio quod vocatur le Perre; item, dicta Richeudis quarterium et dimidium super monasterium; item, dictus Johannes Luisete tria quarteria, in loco qui dicitur le Perre; item, Guerinus Tafenie terciam partem quinque quarteriorum, ad viam Secane; item, Guillelmus Foucherii tria quarteria in Aioto. Asseruerunt etiam prenominate persone, quod ipse, suo et heredum suorum nomine, dictas terras receperant ab ipsis decano et capitulo ad censum minutum seu capitalem, solvendum dictis decano et capitulo a prenominatis personis, loco campipartis predicte, in domo dictorum decani et capituli sita apud Yvriacum, in festo beati Martini annuatim, videlicet : dictus Gaufridus, supradictum quarterium ad duodecim denarios census capitalis; item, dictus Martinus, dictum dimidium arpentum ad duos solidos census capitalis; item, Evrardus, dictum dimidium arpentum ad duos solidos censuales; item, Petrus Toustain, dictum dimidium arpentum ad duos solidos similiter censuales; item, Johannes Bachee, dictum quarterium ad duodecim denarios census capitalis; item, Ancherus dictus Cherel, predicta duo arpenta supra Urmetellum ad octo solidos Parisienses census capitalis, et dictum quarterium subtus Clausum ad novem denarios censuales, et dicta septem quarteria in Aioto ad tres solidos et dimidium Parisienses census similiter capitalis; item, Herbertus Marcelli, dictum quarterium supra Urmetellum ad duodeciin denarios census capitalis, et dicta tria quarteria in loco qui dicitur le Perre ad viginti septem denarios census similiter capitalis; item, dicta Richeudis, predictum quarterium et dimidium supra monasterium ad decem et octo denarios censuales; item, Johannes Luisete, dicta tria quarteria in loco qui dicitur le Perre ad viginti septem denarios censuales; item, Guerinus Tafenie, dictam terciam partem quinque quarteriorum ad decem denarios censuales; item, Guillelmus Foucherii, dicta tria quarteria in Aioto ad decem et octo denarios census similiter capitalis. Et promiserunt prenominate persone, fide data in manu nostra, quod dictas terras tenebunt ad census predictos de cetero a decano et capitulo supradictis, et quod reddent ipsis decano et capitulo vel eorum mandato census predictos, videlicet, quilibet pro parte sua, apud Yvriacum, in festo beati Martini hyemalis, annis singulis in futurum, se et heredes suos ad premissa specialiter dictis decano et capitulo obligando. Terre autem predicte site sunt apud Yvriacum, in terra decani et capituli predictorum, prout dicte persone coram nobis sunt confesse. In cujus rei testimonium, sigillum curie Parisiensis litteris presentibus duximus apponendum. Datum anno Domini mcclx nono, mense marcio.
