Anno Domini MCCLX octavo, die sabbati ante brandones, Johannes, dominus de Bretigni, fecit homagium de Bretigni domino episcopo Parisiensi Stephano.   Item fecit emendam domino episcopo super eo quod nimis tardaverat venire ad homagium domini episcopi; et debet tradere in scriptis partes féodi quod tenet ab episcopo; et dixit quod debet portare episcopum, sicut audiverat dici a patre suo et aliis predecessoribus suis.   Item petit restitui de eo quod habebat dominus Guillelmus de Bevra apud Baigneus.   Petronilla, relicta Henrici de Dugniaco, fecit homagium domino Stephano, episcopo Parisiensi, de tribus partibus cujusdam domus site apud Sanctum Dionisium, in terra Sancte Crucis, retro cimiterium, que fuit Petri dicti Pocheron, et de parte quam habet in justitia et la franchise terre Sancte Crucis, et in minutis censibus, dicta die sabbati et anno predicto.
