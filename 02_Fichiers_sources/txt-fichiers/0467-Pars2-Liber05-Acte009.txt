Ego Radulfus abbas, et totus conventus Beate Marie de Claro Fonte, ad omnium volumus notitiam pervenire, quod, cum venerabiles fratres et amici nostri B. decanus et canonici Parisienses, pietatis intuitu, petitionem quam eis fecimus super fructu quarumdam vinearum, in terra ipsorum apud Spedonam constitutarum, benignius recepissent, nos, eis vicem quam possumus rependentes, concessimus ut, ex hoc nunc et usque in seculum, ipsa die qua per eorum aut alium certum nuncium audierimus aliquem eorum decessisse, missas, servitia et alias que fidelibus debentur exequias, in conventu publico, sicut pro aliquo canonicorum nostrorum, faciemus. Quod ut ratum permaneat, etc.
