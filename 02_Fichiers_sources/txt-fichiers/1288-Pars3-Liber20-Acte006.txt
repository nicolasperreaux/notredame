Omnibus presentes litteras inspecturis, Haymericus cancellarius, Johannes de Blesis, prepositus Sancti Audomari, et Odo de Sancto Dyonisio, canonicus Parisiensis, salutem in Domino. Cum quoddam beneficiorum omnium pertinencium ad collacionem capituli Parisiensis, et quidam canonici ejusdem ecclesie se opponerent eidem statuto, propter quasdam causas, tandem cum in nos super dicta discordia compromisissent pro bono pacis, prout in litteris sigillo capituli sigillatis, super hoc confectis, plenius continetur, nos ordinavimus in hunc modum : Episcopatus, decanatus, succentoria, prebende Sancti Agniani, Sancti Johannis Rotundi, Sancti Dyonisii de Passu, capiceria Sancti Mederici, denarii matutinales et parrochie de Balneolis, de Spedona, de Roseto, de Vernoto, de Liricantu spectabunt ad collationem capituli, sicut solitum erat. Ordinamus eciam quod cetera beneficia omnia, qualitercumque vacancia, ad collacionem dicti capituli pertinentia, conferantur in hunc modum, videlicet : quod quilibet canonicus in illo ordine in quo percipit prebendam in particione prebendarum, eo scilicet tempore quo fit particio prebendarum, conferat beneficium, quando vacabit; et sic unus post alium, donec deventum fuerit ad ultimum canonicum secundum ordinem, et tunc collacio convertetur ad primum, sub forma predicta. Decanus vero, quamvis percipiat duas prebendas, non habebit nisi unam collacionem, sicut et alii canonici; similiter nec cantor, et sic semper deinceps servabitur in posterum. Et si aliquis canonicus successerit in prebenda alicujus, sive per mortem, sive per resignacionem, sive alio quoquo modo, servet ordinem suum, non illius in cujus loco successit; et, sic decursa collacione per singulos, primus in ordine ad collacionem procedet, ut supradictum est. Item, ordinavimus ut nullus qui non sit compos mentis, et voluntatem suam non possit ostendere certo signo, nutu, vel verbo, ad hanc collationem admittetur; quod si de hoc oriatur dubitatio, vel questio, per capitulum determinabitur, et stabitur in hoc judicio majoris partis numero capituli. Item, ordinamus quod nullus canonicus habeat potestatem conferendi, nisi sit in sacris ordinibus constitutus, et quod ad dictam collacionem non admittatur. Item, ordinavimus quod canonicus ad quem pertinebit collacio in propria persona conferat, et presens conferat in capitulo vel in ecclesia nostra majori Parisiensi, nisi contingeret ipsum in civitate vel diocesi Parisiensi infirmari. Quod si super hoc dubitacio vel questio orta fuerit, stabitur litteris suis testimonialibus patentibus, in quibus asseret, sub fidelitate qua tenetur ecclesie, quod habet canonicum impedimentum. Item, ordinavimus quod, si aliquis beneficiatus, cujus beneficium pertineat ad collacionem capituli, decedat in remotis partibus, cum noticia venerit ad capitulum super hoc, et idem capitulum dictum beneficium vacare decreverit, collacio pertinebit ad illum canonicum qui tunc vicem habebit, si sit illud beneficium de non pertinentibus ad collacionem capituli. Item, ordinavimus quod, si vacet aliquod beneficium cujus presentacio debeat fieri episcopo loci, ad requisicionem canonici qui conferet, capitulum tenetur, sine contradiccione, presentare. De aliis vero beneficiis de quibus solet fieri presentacio capitulo, ordinavimus quod ille qui conferet, capitulo presentabit; et capitulum tenetur sine contradiccione recipere, salva tamen fidelitate et juramento que consueta sunt capitulo super predictis exhiberi. Si vero aliquis mutaverit ordinem suum, utpote de subdiacono diaconus, vel de diacono presbiter factus fuerit, vel decanatum seu alium personatum in ecclesia Parisiensi fuerit assecutus, propter hoc non mutabitur ordo collacionis sue; set conferet secundum illum statum in quo erat, quando incepit prima collacio; et, decurso ordine istius collacionis et completo usque ad ultimum canonicum, quando reincipiet alia collacio, ipse conferet secundum statum et ordinem in Item, canonicus absens exspectabitur per viginti unum dies, et conferet sub forma predicta; qui si non venerit infra tempus illud, ille qui prior erit in ordine post ipsum conferet infra viginti unum diem; quod si non contulerit beneficium, devolvetur ad sequentem canonicum, et sic deinceps. Et propter hoc, ille canonicus qui conferet illud beneficium quod non est collatum infra viginti unum diem ab absente, vel ab illo qui post ipsum est in ordine, sive fuerit absens sive presens, non habebit collacionem alterius beneficii inmediate vacantis post illud; set predicta collacione illa vice sit contentus. Item, si duo vel plura beneficia vacent simul in una et eadem die, si constiterit quod ex illis beneficiis prius vacaverit, collacio pertineat ad illum canonicum qui prior erit in ordine conferendi. Quod si dubitacio super hoc orta fuerit, videlicet quod beneficium prius vacaverit, ille qui primo fuerit canonicus conferet illud beneficium, quod acceptaverit, et alius canonicus post ipsum, aliud. Item, si contigerit aliqua beneficia in futurum institui de novo, quorum collacio pertineat ad capitulum, sive sint in ecclesia Parisiensi sive extra, eodem modo conferentur, sicut ordinatum est de predictis; et ille cui conferetur illud beneficium tenebitur ad onera apposita ab instituente. Item, si canonicus conferat beneficium alicui persone habenti aliud beneficium, cujus collacio et institucio plenarie pertineat ad capitulum, et ipse recipiat, eo ipso primum vacabit, et canonicus proximo subsequens conferet. Si autem collatum fuerit beneficium habenti aliud, et presentacionem oporteat fieri cuicumque episcopo, nisi dimiserit alterum eorum infra quindecim dies, ille qui contulit non habeat potestatem conferendi, quando reincipiet alia collacio prima vice, nec capitulum recipiat vel representet ad collacionem ipsius. Si vero dictum beneficium dimiserit infra dictum terminum, proximo sequens canonicus illud conferet. Item, si aliquis habens beneficium, quod pertineat ad collacionem capituli, intret religionem, et canonicus ad quem pertineat collacio conferat illud beneficium, si contingat illum infra tempus probacionis exire et beneficium suum recuperare, primum beneficium, quod vacabit, postquam beneficium suum recuperaverit, idem ille canonicus conferet. Si vero conferatur beneficium illius qui dicitur decessisse, et ipse revertatur, et beneficium suum recuperaverit, idem erit quod dictum est supra de intrante religionem. Ordinamus quod parrochiam de Layaco et prebendam Sancti Benedicti, vacantes ad presens, canonici secundum ordinem suum conferant, alioquin canonici proximo sequentes conferant. Ordinamus insuper quod, si contingat aliquem aliquod de predictis beneficiis per sedem apostolicam vel legatum ejus sedis impetrare, canonicus ad quem, secundum ordinacionem istam, spectabit illa vice collacio illius beneficii, tenetur se opponere in quantum poterit de jure, et illud beneficium seu causam motam de illo beneficio defendere secundum quod ipsorum decani et capituli processerit voluntate, ad expensas tamen capituli nec transigere nec pacisci poterit sine speciali mandato capituli. Et si contingat, pendente illa contencione sive causa illius beneficii, aliquod aliud beneficium vacare, sequens canonicus qui erit prior in ordine post ipsum conferet illud; et sic deinceps, si plura vacent, predicto pendente negocio, canonici subsequentes conferent in ordine suo; et dictus canonicus conferet illud beneficium quod primo vacabit, postquam predicta causa sive contencio sopita fuerit seu eciam terminata, si contigerit illum qui dictum beneficium impetraverit illud beneficium obtinere. Ut autem predicta omnia et singula rata et inconcussa in perpetuum permaneant, presentibus litteris, ad eternam memoriam, sigilla nostra duximus apponenda. Actum anno Domini mcc quinquagesimo sexto, die jovis post circumcisionem Domini.
