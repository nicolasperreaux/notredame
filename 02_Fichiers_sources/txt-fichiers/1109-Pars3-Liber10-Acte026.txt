A tou ceus qui ces lettres verront, Pierres Belagent, garde de la prevoste de Paris, salut. Nous faisons asavoir que, pardevant nous, vindrent en jugement noble homme et sage mons. Guillaume de Vaux, chevalier, seigneur des Aunois, en la chastellenie de Montargis, et noble dame madame Eustace, sa fame; affirmerent en bonne verite, que du propre heritage dudict chevalier, il avoient, tenoient et paisiblement possidoient en franc aluel, des deux pars de toutes les dismes de Boissi le Repost, en la chastellenie de Gre en Gastinois, tant grains comme en vins, et les freres de Pospital de Saint Jehan de Jerusalem, por cause et resons de leur meson de Fourches, ont Pautre tierce partie desdictes dismes; lequelles deus parties et ladicte tierce partie sont de telle condicion, que lesdi chevalier et dame devront querir ou faire querir et traire et mener tout ensanble en une granche, de trois an les deus annees, et lesdi freres dudict hospital doivent querir ou faire querir et traire ou faire traire la tierce annee et mener ensenble en une granche; en telle maniere et par telle condicion, que cellui ou ceus qui les font ou feront traire et mener en granche, en ycelle annee, en doivent prandre premierement, franchement et quittement, avant toutes choses, dis et huit sextiers du meilleur grain de ladicte disme, a la meusure de la dicte chastellenie, avec toutes les veces desdictes dismes; et, sur tout le remanant, le cure de la ville de Boissi dessusdicte prent et doit avoir, chascun an, por cause et reson de son eglise, trois muis de grain, a la meusure dessusdicte, cest a savoir, un muy de meteil, un muy de seigle et un muy dorge. Et tout le remanant est et doit estre partis entre lesdi chevalier et dame et les freres dudict hospital, en ceste maniere, cest a savoir : que yceus chevalier et dame ont et prennent et doivent avoir et prendre por leur partie et porcion dudit remanant les deux pars, tant de grains comme de feurres, et les freres de Fospital dessusdit la tierce partie; sus lesquelles deus parties, que yceus chevalier et dame prennent dudit remanant, ledit cure est en possession et en saisine, por cause et raison de son eglise, de prendre, avoir et recevoir, chascun an, un sextier de seigle et un sextier dorge, a ladicte mesure. Les quelles deus parties de disme dessusdicte, en la forme et maniere que dessus est dit et devise;... yceus chevalier et dame... recongnerrent et confesserent, perpetuelment et hereditablement a tou jours, eus avoir vendu, octroie, cesse, transporte... a honorables hommes et discre le doyen et le chapitre Notre Dame de Paris et aus exequteurs du testament ou darreniere volente de bonne memoire, feu homme honorable et discret mons. Hugues de Besoncon, jadis evesque de Paris, dont Dieu ait Tame, achetan, tant yceus doyien et chapitre comme exequteurs dessusdi, por ycelle eglise et por tous les successeurs driceus doyen et chapitre en ycelle eglise, et cyeus exequteurs, ou nom et por ladicte exequcion, a tourner et convertir drores en avant, perpetuelment, a tou jours, et pour destribuer, chascun dymenche, en ycelle eglise de Paris et ou Peur dicelle tantost apres complie dicte, pour chanter ceste antaine, Ace Regina celorum : crest assavoir, yceste presente vente, parmy le pris et por la somme de cinq cens livres de bons peti parisis fors, monnoie courant a present, une foi seulement, franches, quites et delivres ausdi vendeurs... En tesmoing de ce, nous avons mis en ces presentes lettres le sel de ladite prevoste de Paris, qui furent faites, Pan de Grace mil cccxxx sis, le mercredi, dis et sept jours du mois de juillet.
