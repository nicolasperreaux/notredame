In nomine Domini. Ego Ludovicus, Dei gratia Francorum rex, notum fieri volumus tam futuris quam et instantibus, quod terram Stephani Garlandensis, in qua vinee ejus habebantur, quando eas extirpari fecimus, cum vicaria et omni justitia et omnibus consuetudinibus ejusdem terre ad nos pertinentibus, exceptis x et octo denariis de censu, Beate Marie et duobus canonicis in domo predicti Stephani constitutis, ita perpetuo jure habendam concedimus, quod in ea nichil omnino nobis aut heredibus nostris, excepto predicto censu, retinemus. Quod, ne valeat oblivione deleri, scripto commendari precipimus, et, ne possit a posteris infirmari, sigilli nostri auctoritate et nominis nostri caractere subterfirmavimus. Actum Parisius publice, anno incarnati Verbi MCXXXIIII, regni nostri xxvn. Astantibus in palatio nostro quorum          nomina subtitulata sunt et signa. Signum Radulfi, Viromandorum comitis. S. Guillelmi buticularii. S. Hugonis constabularii. S. Hugonis camerarii. Data per manum Stephani cancellarii moiwgr..
