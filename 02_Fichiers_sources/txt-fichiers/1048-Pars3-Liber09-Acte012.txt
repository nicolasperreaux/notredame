 Medietatem in theloneo, emendis, justiciis, consuetudinibus, corveiis et dreituris, que deveniunt et devenire possunt in villa de Roseto, qualibet ebdomada, a die veneris, hora meridiana, usque ad diem dominicam sequentem, hora misse parrochialis; item et totum conduc¬tum in villa de Roseto predicta, ut dicebant. Asseruerunt eciam quod ipsi habebant et percipiebant, qualibet septimana, singulis diebus sabbatinis, in villa de Roseto, de singulis quinque partibus minagii, duas partes. Que omnia tenebant in feodum dicti Robertus et Margarita a decano et capitulo Parisiensi, pro quibus faciebant et facere tenebantur servicium dictis decano et capitulo, de mercato Roseti custodiendo et conducendo et de custodiendis latronibus captis, a die veneris, hora nona, usque ad diem dominicam, hora misse parrochialis, prius tamen per servientes capituli judicatis et de terra Beate Marie Parisiensis eductis... Datum anno Domini m cc l septimo, die martis post festum beati Martini hiemalis. 
