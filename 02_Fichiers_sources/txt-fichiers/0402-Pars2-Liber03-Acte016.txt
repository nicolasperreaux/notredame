Fine mundi appropinquante, ruinis crebrescentibus, jam certa manifestantur signa. Qua de causa Scriptura sacra nos ammonet, dicens : Date elemosinam, et omnia munda sunt vobis. Quocirca ego, in Dei nomine, Odo, Parisiorum pagi humillimus comes, cognoscens sarcinam mee male consciende atque molem peccaminum meorum, quorum pondere fessus premor, ignorans viam evadendi, nisi totis nisibus ad suffigium perhenne beatitudinis gressus figere destinavero, quicquid ab antecessoribus meis, per vim atque inaudita aviditate, a Parisiacensis sancte matris ecclesie possessionibus ablatum fuit, totum, secundum priscam consuetudinem, reddere paratus existo, ut pro hoc facto apud piissimum judicem eternam possim consequi beatitudinem. Reddo igitur ad luminaria alme Dei genitricis Marie et beati prothomartyris Stephani, ea que ab antecessoribus meis male fuerunt abstracta : hoc est ex villa Fontaneto, unde ad vinationem prefate ecclesie debebant omni anno exire, de vino modios c, ut liberius, et postposita omni lite, nulla deinceps occasio habeatur in recompensatione hujus meriti. Dono etiam, in villa que vocatur Pressorius, mansa ma, et ex vinea arpennos x, quia vinum dare nequeo, et pontem Karenton, unde debebant omni anno exire solidi c, ad luminaria sepefate ecclesie, et ex prefata villa mansum unum, et ex porta Parisiaca tertiam pariem. Matriculariis vero qui in jamdicta ecclesia excubant dono, in villa que vocatur Tres Molendinos, modios vini LX, de Villa Nova modios x, de Verno modios xx, de Wasiringo modios xx; eo ordine ut, in die obitus mei, custos ejusdem ecclesie, pro absolutione anime mee, fratribus ipsius ecclesie dare studeat ex vino modios vini LX. Si quis vero hoc scriptum meum infringere voluerit, sicut Dathan et Abyro vivi absorbeantur. Et ut hec scedula rigidiorem per tempora obtineat vigorem, manu propria eam subterfirmavi et relegi. S. Odonis comitis. S. Roberti comitis. S. Altmari comitis et plurimorum aliorum.
