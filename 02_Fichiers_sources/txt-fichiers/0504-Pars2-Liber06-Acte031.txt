Stephanus, Parisiensis ecclesie decanus, totumque ejusdem ecclesie capitulum, etc. Noverit universitas vestra, quod nos dedimus et concessimus domino Stephano de Alto Villari et ejus heredibus centum arpennos nostri nemoris ad arpennum Vernoti, capiendos continue, tali conditione , quod, ab instanti festo Omnium Sanctorum in annum, extirpaverit illos et ad terram arabilem traxerit. Et de ista terra nichil dare poterit ipse vel ejus heredes ad incrementum census vel ad hospites faciendos. Et pro quolibet arpenno ejusdem terre, nobis reddet annuatirn ipse vel ejus heredes de censu nnor denarios Pruviniensis monete, in crastino Omnium Sanctorum, apud Vernotum. Si autem die predicta census ille non redderetur, secundum consuetudinem territorii de Vernoto, nobis emendaretur. Et pro decima singulis annis nobis reddet ipse vel ejus heredes, vel quicumque terram illam tenuerit, more campipartis, undecimam garbam; ita quod nec ipse nec ejus heredes nec eorum minister garbas suas a campo removere poterunt, donec serviens noster predictam decimam, more campipartis, eis numeraverit. Si vero eveniret quod, antequam decima more predicto numeraretur, garbe a campo removerentur, nobis emendaretur secundum consuetudinem emendationis de campiparte in territorio illo. Si autem submonitus nollet nobis emendare ipse vel ejus heredes, nos possemus seisire et in manu nostra capere quicquid de suo super terram illam inveniremus, quousque nobis esset emendatum et satisfactum, ad consuetudinem territorii de Vernoto. Si autem aliquo casu terra illa ad nemus rediret, nisi ipse vel ejus heredes, infra unum annum post submonitionem nostram, illud extirpari faceret, nos in nostram manum quiete et sine contradictione possemus retinere. Hoc etiam dignum duximus adiciendum, quod ipse vel ejus heredes in tota predicta terra fortem domum seu munitionem facere non poterit. Ista autem predicto Stephano concessimus, salvis pascuis et usuariis hominum nostrorum, quandiu nemus ibidem fuerit infra predictum terminum , et quamdiu terra illa erit vacua, et salvis justitiis nostris et omni alio jure nostro, sicut de censiva. Quod ut ratum, etc. Actum Parisius in capitulo nostro, anno Domini MCC decimo nono.
