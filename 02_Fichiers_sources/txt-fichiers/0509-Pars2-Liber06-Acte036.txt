Philippus decanus totumque Parisiensis ecclesie capitulum, etc. Notum facimus quod nos, ad distributionem horarum faciendam in ecclesia Parisiensi, assignavimus in prepositura Liricanti et firmis viginti libras, in prepositura Steoville centum solidos, in prepositura Cristolii decem libras, in prepositura Vernoti decem libras, persolvendas medietatem in octabis sancti Johannis Baptiste, et aliam medietatem in octabis nativitatis Domini. Preterea assignavimus c solidos quos habemus in domo Hugonis de Bruerolis, sita ad portam claustri, reddendos in nativitate Domini, et c solidos quos dedit nobis Bartholomeus, bone memorie, quondam Parisiensis episcopus, reddendos in festo Omnium Sanctorum apud Coflans. Assignavimus etiam quinquaginta solidos super unam stationem quam tenet Guillelmus, prepositus Andrisiaci, apud Andrisiacum, que fuit Radulphi de Pissiaco, reddendos in Purificatione beate Marie, et quinquaginta solidos super unam stationem quam tenet magister Jordanus apud Laiacum, que fuit similiter Radulphi de Pissiaco, reddendos in eodem termino Purificationis. Item assignavimus censum capitalem quem habemus apud Castellionem de legato Vitalis camerarii, salvo legato super eodem censu trium solidorum canonicis Sancti Johannis Rotundi, et quinque solidorum Sancti Dyonisii de Passu. Item assignavimus decem libras in prepositura Corberose, persolvendas medietatem in Pascha et aliam medietatem in festo sancti Remigii. Assignavimus etiam proventus granchie de Autiervilla apud Corberosam, persolutis prius quadraginta libris denariis matutinarum et statione anniversarii Henrici Musavene, et facto supplemento defectus panis quadragesimalis. Item assignavimus proventus septem viginti et decem librarum Parisiensium, positarum in decima de Bernolio, nomine vadii; ita tamen quod proventus sexaginta librarum distribuentur in anniversario domini Petri de Tilliaco post mortem suam, quod in ecclesia nostra capitulum fieri concessit; quamdiu autem vixerit prefatus Petrus, dicti proventus sexaginta librarum ad distributionem horarum faciendam per ipsius voluntatem assignati sunt. Assignavimus etiam proventus duorum arpennorum pratorum, sitorum apud Laiacum, que fuerunt Philippi matriculajii, et proventus quatuor arpennorum pratorum, sitorum apud Steovillam, reddendos in festo Omnium Sanctorum et in Natali, in quibus extrahuntur mote; et proventus quatuor arpennorum et dimidii terre arabilis, que est inter Burgum Regine et molendinum Bernerii, et xx solidos quos debet major de Viriaco ad Pascha, et proventus pratorum que habemus apud Castanetum, et proventus cujusdam domus quam habemus apud Macholium, de dono domini Ade de Corlandon, cantoris Laudunensis. Actum anno Domini MCC vicesimo septimo, mense decembri.
