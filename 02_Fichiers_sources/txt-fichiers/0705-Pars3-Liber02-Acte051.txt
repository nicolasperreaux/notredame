J. abbas Sancti Victoris, et H. Parisiensis ecclesie, et M. Sancti Marcelli decani, omnibus presentes litteras inspecturis, salutem. Noverit vestra discretio quod, cum litigium esset inter Philippum Matricularium, canonicum Parisiensem, ex una parte, et Matheum, presbyterum de Viriaco, ex alia, super mestiva masure dicti Philippi, site apud Vvriacum, compromiserunt in nos, fide interposita; et nos, cognita veritate, tam per confessiones partium quam etiam per testes, receptis eciam a presbitero litteris Parisiensis episcopi et capituli Sancti Marcelli de rato, per diffinitivam sentenciam diximus mestivam hospitum dicte masure quitatam fuisse a dicto presbytero predicto Philippo, quamdiu Philippus viveret, et presbiterum de cetero non posse reclamare. Quod ut ratum habeatur, presentem paginam sigillis nostris dignum duximus roborandam. Actum anno Domini mcc iiii x, mense octobris.
