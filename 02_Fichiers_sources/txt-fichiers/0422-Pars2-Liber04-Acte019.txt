Innomine regis eterni. Ego Franco, annuente Dei clementia, Parisiorum humilis episcopus, notum fieri volumus tam presentium etati quam futurorum posteritati, quia donnus Piainaldus episcopus, noster predecessor, dedit quasdam villas, inconsulte et absque consilio regalis potestatis, de mensa episcopi, videlicet Buxas et Cabiosas, sitas in comitatu Vuastinensi, Gosfredo, comiti Landonensis castri; quod et factum est pro nulla utilitate ecclesie, sed propter vuerram et discordiam que tunc temporis erat inter patrerii suum nomine Burchardum et comitem Odonem, quod ita longo tempore permansit. Postea vero, auxiliante Domino nostro atque genitrice ejus Maria, necnon patrocinante juvamine domini nostri piissimi regis Roberti atque Constantie, ejus conjugis, nobilissime regine, et per nostram apud eos humilem deprecationem, talis facta est conventio inter nos et Albericum, illius supradicti Gosfredi filium et heredem, et insuper, faventibus fratribus ipsius Alberici, filiis Hugonis Pertice, scilicet Gosfredo et Letoldo , quia unam ex ipsis potestatibus nomine Cabiosas, cum ecclesia que est in illa villa, reddiderunt; alteram vero ecclesiam, que est in villa que dicitur Buxas, similiter reddiderunt, ea videlicet ratione ut, quamdiu Adraldus clericus advixerit, eandem ecclesiam teneat nobisque censum de ea reddat, et post ejus ab hac vita discessum, ad jus Sancte Marie et nostrum redeat. Cetera autem ad easdem villas pertinentia, ipsi Alberico et duobus heredibus ejus per manus firmitatem concedimus; eo videlicet tenore ut omni anno, in festivitate sancte Marie, que est vi idus septembris , in censum x solidos denariorum ad mensam nostram persolvant. Quod si inde negligentes apparuerint, legaliter emendent et minime perdant. Ut autem hec manus firmitas vigorem per omnia teneat, auctoritate domini nostri regis et regine atque prolis eorum, manu propria eam firmavimus, fidelibusque nostris clericis ac laicis corroborandam tradidimus. Actum apud monasterium Kaias. vii kal. junii, regnante serenissimo rege Roberto anno xxx, Henrico autem ejus filio II. S. Rotberti regis. S. Henrici regis. S. Constantie regine. S. Rotberti ejus filii. S. Franconis episcopi. S. Gosfredi decani. S. Olrici archidiaconi. S. Lisierni archidiaconi. S. Alberti archidiaconi... S. Waleranni comitis. S. Drogonis comitis... Harduinus scripsit atque recensuit vice Lantberti cancellarii.
