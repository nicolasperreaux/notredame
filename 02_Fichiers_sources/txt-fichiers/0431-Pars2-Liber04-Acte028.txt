In nomine sancte et individue Trinitatis... Ego igitur Stephanus, humilis Dei gratia minister Parisiensis ecclesie,... notum fieri volo cunctis fidelibus, tam futuris quam et instantibus, quod de rebus adpresbiteratum sex ecclesiarum, ecclesie videlicet de Orliaco, et de Civiliaco, et de Castaneto, et de Succiaco, et de Balneolo, et de Cristoilo, pertinentibus, Beate Marie capitulo Parisiensis ecclesie in ecclesia de Orliaco duos, et in singulis predictarum villarum ecclesiis singulos frumenti modios, singulis annis habendos, pro remissione omnium peccatorum et pro servicio Dei amplificando, jure perpetuo et donamus et concedimus. Statuimus etiam et precipimus ut, tempore quadragesime, a capite jejunii usque in quantum annona illa ad hoc durare et sufficere poterit, singulis canonicis in claustro Beate Marie mansiones habentibus panes inde singuli diebus singulis tribuantur. Nos autem, sicut et ceteri canonici, nobis singulos panes singulis diebus inde habebimus. Canonici vero annuales questas quas a predictarum ecclesiarum sacerdotibus exigere annuatim et habere consueverant, ab eis amplius nec exigent nec habebunt. Sub anathematis autem periculo interdicimus, ne ulli episcopo, ulli archidiacono , ulli ecclesiastice vel seculari persone hanc pii voti nostri institutionem aliquo modo liceat immutare aut immi? nuere, sive eos qui hoc nobiscum instituerunt aliqua occasione in posterlim vexare. Et si quis, quod absit, hoc tam rationabile institutum a nobis et factum et firmatum disturbare presumpserit, nisi presumptionem suam resipiscens digna satisfactione correxerit, noscat se anathematum esse et sui ordinis periculum procul dubio incurrisse. Hec autem omnia que supradiximus, assensu et voluntate archidiaconorum nostrorum, Thebaidi videlicet et alterius Thebaidi, in quorum archidiaconatibus predicte habentur ecclesie, et fecimus et instituimus. Verum ut hoc ratum et firmum permaneat in sempiternum, presentem cartam fieri disposuimus, et sigilli nostri auctoritate firmari et corroborari precipimus. Actum Parisius publice, in capitulo Beate Marie, anno incarnati Verbi MCXXIIII, Lugdovico rege anno xvi, Stephano episcopo anno i. S. Stephani episcopi. S. Berneri decani. S. Ade precentoris. S. Stephani archidiaconi. S. Tebaldi archidiaconi. S. Tebaldi archidiaconi... Datum per manum Algrini cancellarii.
