Universis, etc. Guillermus dictus Foulon de Villa Cereris asseruit et confessus est, coram nobis, se accepisse imperpetuum, pro se et suis heredibus ac causam habituris ab eodem, a domino Guillermo, receptore domini Parisiensis episcopi, dimidium arpentum terre arabilis, situm in territorio Ville Cereris, in loco qui dicitur la Grosse Pierre..., pro una mina avene et dimidio minoto frumenti, reddendis et solvendis anno quolibet imposterum dicto domino Parisiensi episcopo et ejus successoribus, in graneriis Parisiensibus, ab eodem Guillermo dicto Felon et ejus heredibus seu causam ab ipso habituris, una cum aliis redditibus in antea dicto domino Parisiensi episcopo super dicto dimidio arpento terre debitis... Datum anno Domini millesimo trecentesimo septimo, die sabbati post epiphaniam ejusdem.
