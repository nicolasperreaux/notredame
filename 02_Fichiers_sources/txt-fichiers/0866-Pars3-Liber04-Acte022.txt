Ego Johannes, comes Belli Montis, universis notum facio, presentibus pariter et futuris, quod, cum gravi egritudine laborassem, rebus meis disposui; et, testamentum faciens meum, legavi ecclesie Vallis Beate Marie et fratribus ibidem Deo servientibus, et in perpetuam elemosinam dedi, pro salute anime mee et omnium antecessorum meorum, duos arpennos vinee, sitos in clauso meo de Quarreria, juxta territorium de Moschecort, et centum solidos Parisiensis monete in transverso meo de Confluencio, in octabis Natalis Domini annuatim percipiendos; qui, singulis annis, in die anniversario obitus mei, ad refeccionem et pittanciam conventus ejusdem loci cedent. Quod ut perpetuam stabilitatem obtineat, presentem cartam conscribi et sigilli mei impressione feci communiri. Actum anno Gratie m ducentesimo vicesimo primo.
