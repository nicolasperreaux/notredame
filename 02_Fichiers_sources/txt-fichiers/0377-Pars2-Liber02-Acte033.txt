Childebertus, rex Francorum. Maximum nobis generare premium ad eterne retributionis beatitudinem confidimus, si ad loca sanctorum oportuna beneficia concedimus. Igitur apostolicus vir domnus et pater noster Germanus, Parisiace urbis episcopus, nobis innotuit predicatione sua, quia, dum in seculo hoc habitamus, semper de futuro cogitare debemus, et admonuit nos ut sanctarum ecclesiarum memoriam haberemus, et semper bonis illorum pociora adderemus, ut in augmentum nobis proficeret ; admonens etiam elemosinarum largitionem non omittere, ut consuetudo eratillius. Accidit etiam ut quodam tempore domnus pontifex invenisset nos in pago Milduninse, in villa Cellas nominata, gravi egritudine correptum, unde multorum medicorum adhibita est corpori meo cura, sed nullatenus aliquod vestigium sanitatis immittere potuerunt. Demum ipse domnus sacerdos tota nocte vigilans in oratione stetit, et crastina manuum suarum sanctarum impositione tetigit corpus graviter infirmatum, et continuo sumpsi sanitatis donum, quod a nullo percipere potui medicorum. Ideo nos, pro tam magna justitia quam Dominus per manus sacerdotis pro stabilitate regni nostri et eterna retributione ministravit, donamus ad sanctam matrem ecclesiam Parisiacam, ubi ipse domnus Germanus preesse videtur, hoc est ipsam villam Cellas nominatam, ubi sanitatem recuperavimus, sitam in pago Milidunense, super alveum Sequane, ubi lona illam ingreditur, cum basilicis, appendiciis, territoriis, mancipiis, vineis, silvis, pratis, cultis et incultis, omnia et ex omnibus totum, et, ad integrum, quicquid ad ipsam villam aspicit et fiscus noster continet cum integritate y a die presenti ad memoratam casam Dei sive ad dominum sacerdotem donamus et confirmamus. Sed et ipse domnus pontifex petivit nobis in Provincia locellum nostrum, in pago Furjurinse, cui vocabulum est Cella, propter arbores oliviferas ad luminaria facienda; quod nos, pro mercedis nostre augmento, concedimus et condonamus : hoc est memoratam cellam cum basilica sancti Romani, una cum terminis suis et mancipiis, cum integritate seu et appenditiis suis in alia ville, super fluvio Caramio, a termino Broniolacinse usque ad Fontem Campinam, quicquid fiscus noster continet ibidem totum cum integritate ad ipsam matrem ecclesiam Parisiacam concedimus et per instrumentum firmamus. Condonamus etiam et salinas et in Masilia, cum edificio qui super est edificatus, omnia et ex omnibus, sicut superius insertum est, a die presenti, ut supra, matri ecclesie Parisiace, que est dedicata in honore sancte Marie, matris domini nostri Jhesu Christi, seu et ecclesie sanctorum martirum Stephani atque Vincentii, nec non et apostolorum xn ac reliquorum sanctorum dominorum quorum inibi pignorum  continentur, sub manu domni pontificis; ipse res per longitudinem dierum et multorum annorum spatium habeat, teneat, possideat, et quicquid exinde elegerit liberam in omnibus habeat potestatem faciendi, per presentem auctoritatem nostram, quam perpetualiter mansuram esse decrevimus. Et ut hec auctoritas firmior habeatur, et per tempora conservetur, manu nostra eam firmamus et roboramus. Actum anno xvn regni nostri, in mense januario. Childebertus, rex Francorum.
