In nomine sancte et individue Trinitatis, amen. Ego Mauricius, Dei gratia Parisiensis episcopus, notum fieri volumus universis tam presentibus quam futuris, quod Tyulfus et Herbertus de Moriana, fratres , et Avelina, soror eorum, sex solidos et decem denarios censuales in terra nostra sitos, et in octabis Sancti Dionisii annuatimreddendos, nobis vendiderunt, precio c et x solidorum, quicquid juris pro censu illo ipsos contingebat in nostrum, fide recte garantie in manu nostra prestita, transferentes dominium. Hanc venditionem Henricus, et Johannes, et Milo, filii Richardi de Musterolo, concesserunt et sese venditores et garantie fidejussores, interposita fide, constituerunt. Hujus rei testes interfuerunt :  frater Daniel; Nicholaus et Adam de Barris, canonici Parisienses; Johannes de Castris, Herveus archipresbiter; Bernerus, decanus de Mosterolo; Andreas de Exonia, Enardus de Balneolis, presbyteri; Hamelinus, prepositus noster; Johannes nepos noster, matricularius; Balduinus de Platea, Henricus de Termis, Henricus Flandrensis, Emerboldus de Vitri, Willelmus coqus, Albertus camerarius, Gervasius buticularius, Thomas marescallus, Robertus de Chavenoil et alii quamplures. Actum Parisius, anno incarnationis Dominice millesimo centesimo octogesimo septimo, episcopatus nostri vicesimo septimo. Quod ut perpetuam obtineat firmitatem, scripto presenti commendari et sigilli nostri auctoritate precepimus confirmari.
