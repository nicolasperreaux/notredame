Sciendum est igitur quod, in primo capite, a parte Noiselli usque ad primas metas lapideas, numerantur quadraginta quinque arpenta et quarterium cum dimidio in toto, de quibus retrahuntur, pro plateis et viis, arpentum cuim dimidio. Item, consequenter et continue post, a metis predictis usque ad alias metas lapideas que separant ventam quam habuit Symon Evrot, sunt quadraginta quinque arpenta cum quarterio et dimidio in toto, de quibus retrahitur unum arpentum pro defectibus et plateis. Et istas duas ventas predictas vendidit insimul frater Johannes de domo Dei, diu est. Post predicta sequitur venta que dicitur ad Viam Corborosam, quam scidit Symon Evrot, que durat de meta ad metam, in qua sunt sexaginta tria arpenta cum dimidio in toto; sed pro defectibus retrahuntur quatuor arpenta de predictis. Item, sequitur alia venta, quam scidit major de Merroliis, in qua sunt lxx arpenta in toto, et pro defectibus retrahuntur sive deducuntur quatuor arpenta. Item, sequitur ultima venta, que est, a parte caude, juxta nemora de Bonolio, in qua sunt, ut supra, lxx arpenta in toto, et pro defectibus falsi nemoris retrahitur unum arpentum. Summa omnium predictorum arpentorum in toto xiiiiaa et xiiiicim arpenta cum uno quarterio. Summa nemoris populati, deductis defectibus, est xiiiiai et duo arpenta et tria quarteria.
