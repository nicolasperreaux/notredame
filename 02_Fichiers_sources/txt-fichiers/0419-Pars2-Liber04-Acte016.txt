Notum fieri volumus omnibus christianis fidelibus, quod dominus Guido de Firmitate et uxor ejus Adeleisda, pro remedio animarum suarum, omnes consuetudines justas vel injustas quas habebant in tota terra Steoville et Roschelt et Alben, et viatoriam cum vineis que sunt in supradicta villa Roschet, ecclesie Sancte Marie Parisiensi dederunt. Quod si aliquis infringere, quod non credimus, temptaverit, auctoritate beatorum apostolorum Petri et Pauli et omnium sanctorum excommunicamus et anathematisamus, et a liminibus sancte matris Ecclesie sequestramus, ut sit pars ejus cum Dathan et Abiron, quos vivos terra deglutivit. † Signum Guidonis. S. Adelaisde. De qua re sunt testes ex nostra parte : Johannes decanus, cujus prudentia et auxilio hoc fuit factum; Ysembardus, prepositus Steoville... Benedictus de Dravel, Odo de Janucullul... Landricus, major Steoville... Et exparte domni Guidonis et uxoris ejus Adelaisde : Bernodalius Potinus... Ansellus de Brueries ... Roscelinus de Muro, Girardus de Neneleia... Garinus viator.
