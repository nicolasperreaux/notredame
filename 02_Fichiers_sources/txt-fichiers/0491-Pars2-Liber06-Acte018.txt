Ego Bernerus, Beate Marie Parisiensis ecclesie decanus, et conventus canonicorum ejusdem ecclesie, universis notum fieri volumus cunctis fidelibus, tam futuris quam presentibus, quod Petro majori Orliaci et Herluino fratri suo et heredibus eorum, molendinos de Orliaco ita imperpetuum habendos et obtinendos concedimus, ut modios annone in, medietatem de frumento et medietatem de ordeo, in festum sancti Johannis sextaria XVIII, de frumento ix et de ordeo ix, et in nativitate Domini sextaria xvm, de frumento ix et de ordeo ix, singulis annis nobis inde persolvant. Primus siquidem annus quo inter nos et ipsos pactio ista facta est et concessa, prima die mensis martii incepisse constituitur, et kalendis ejusdem mensis annis singulis concludetur. Quod, ne valeat oblivione deleri, scripto commendavimus, etc. Actum Parisius publice, anno incarnati Verbi MCXXXIIII, regnante Ludo vico anno xxvn, Ludovico, ejus filio, in regem sublimato anno m. S. Berneri decani. S. Ade precentoris. S. Stephani archidiaconi. S. Teobaldi archidiaconi... Data per manum Algrini cancellarii.
