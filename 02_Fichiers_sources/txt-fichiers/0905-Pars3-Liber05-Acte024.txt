Omnibus presentes litteras inspecturis, L. decanus totumque capitulum Parisiense, salutem in Domino. Notum facimus quod nos dilectos concanonicos nostros Hugonem de Viriaco, Petrum Columbi mittimus ad ponendum terminos seu metas, vice nostri, inter nos et religiosos viros abbatem et conventum Fossatensem, quantum ad territoria de Domibus et de Succiaco, ratum et gratum habituri quicquid per dictos canonicos fiet in premissis. In cujus rei testimonium, sigillum nostrum presentibus litteris duximus apponendum. Datum anno Domini mccxliii, mense junio.
