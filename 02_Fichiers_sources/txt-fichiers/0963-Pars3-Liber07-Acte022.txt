Ego Blancha, comitissa Trecensis palatina, notum facio presentibus et futuris, quod Hugo Clemens, Parisiensis ecclesie decanus, et totum ejusdem ecclesie capitulum, de communi assensu capituli, dederunt Theodorico de Corborio et ejus heredibus, in perpetuum, centum et viginti arpennos sui nemoris, quod est versus Monstorolium, in terra illa de qua fuit contencio inter predictum capitulum et Freerium de Monstorolio, que terra capitulo remansit in pace, in curia comitis Theobaldi, ad perticam viginti duorum pedum capiendos : tali condicione, quod, ab instanti nativitate beati Johannis Baptiste, in tres annos extirpaverit illos, et ad terram arabilem traxerit, etc... Actum apud Latiniacum, anno Domini mcciiiit, mense aprili. Data per manum Galteri cancellarli.
