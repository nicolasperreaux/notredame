In nomine sancte et individue Trinitatis. Karolus, gratia Dei rex. Si sacerdotum, etc... Idcirco notum esse volumus omnibus sancte Dei Ecclesie fidelibus ac nostris, presentibus scilicet et futuris, quia vir venerabilis Erchenradus, Parisiacensis ecclesie episcopus, nostre innotuit serenitati, etc... Nos vero petitioni illius, quia necessaria et rationabilis erat, aurem accommodantes, velut postulaverat fieri adjudicavimus. Quapropter statuimus atque jubemus, et nostra preceptione confirmamus eis villas quas dudum per privilegium habere noscuntur, ad eorum necessitates procurandas et melu futurorum usuum f. casuum propellendo, videlicet: Onresiacum, cum omni integritate et suis appendiciis; Hileriacum, cum omni integritate omnibusque ad se pertinentibus; Aureliacum, Civiliacum, Castanedum, Baniolum, Steovillam et Layacum, cum omni integritate et ecclesiis et universis que pertinent ad eas, et quicquid inde homines per beneficium aut precarias tenent, et illic pertinere videtur; ut, post eorum decessum, ad usus fratrum revertantur. Insuper et fundos quos fidelium liberalitas stipendiis eorumdem fratrum delegavit, videlicet duas partes de villa que vocatur Sulciacus, et res in Larziaco et in Lotueo villa, quas ipsi modo habere noscuntur; sed et medietatem decime ac none que de rebus ipsius ecclesie, ab his qui eis utuntur, exigi solent. Has ergo villas, cum omnibus appenditiis et redditibus suis, ut diximus, ad omnes ejusdem congregationis necessitates et sustentacula mortalis vite ministranda, regali auctoritate et indulgentia, per hoc preceptum confirmationis nostre stabili jure eis concedimus ac confirmamus; precipientes ut nullus episcoporum per successiones subtrahere aut minuere, aut ad usus suos retorqueat, aut alicui in beneficio tribuat, aut ullum impedimentum ex predictis villis eis inferat; sed neque servitia ex eisdem villis exactet, nec ullas in aliqua re exactiones inde exigat. Si augere eis aliquid placuerit, licentiam habeant; distrahendi autem aut minuendi ea, que pro Dei statuta sunt amore, nequaquam presumant. Petimus etiam successores nostros, ut hanc nostram liberalissimam concessionem ita conservent, sicut ea, que ob amorem Dei eterriamque mercedem statuerint, a suis voluerint successoribus esse servanda. Et ut liec auctoritas, quam ob amorem Dei et anime nostre remedium statuimus, firmiorem obtineat vigorem, et deinceps inconvulsa valeat perdurare, manu propria subter eam firmavimus, et de anulo nostro sigillari jussimus. Signum Karoli, gloriosissimi regis. AEneas notarius, ad vicem Ludduici, recognovit. Data xin kl. maii, indict. xm, in anno xi regni Karoli, gloriosissimi regis. Actum in Silvaico palatio regio, in Dei nomine feliciter, amen. XI.   mari.  De villa Nantriaco, que est in Equitannia.  Diploma Karoli Calvi regis, quo restituit ecclesiæ Parisiensi, a paganis vastatæ et spoliatæ, ejusque episcopo Æneæ villam Nantriacum, sitam in pago Pictavo, secus fluvium Clinnum, cum ecclesiis ceterisque ædificiis, terris, pratis, vineis, et familia utriusque sexus.   ... Data xv kl. aprilis, indict. ia, anno xxvm regnante Karolo, gloriosissimo rege. Actum Silvanectis, in Dei nomine feliciter, amen .
