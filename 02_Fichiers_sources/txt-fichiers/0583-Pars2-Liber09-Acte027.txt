Duo canonici Sancti Aniani debent esse sacerdotes, et instituuntur a capitulo. Et in institutione sua jurant residentiam in majori ecclesia se facturos, et quod bona fide canonicis horis intererunt; et nichilominus in capella Sancti Aniani celebrare tenentur. Si quis vero eorum ante susceptionem sacerdotalis ordinis fuerit institutus, jurat quod, ad submonitionem capituli, ordinem sacerdotalem recipiet; quod differri non debet.
