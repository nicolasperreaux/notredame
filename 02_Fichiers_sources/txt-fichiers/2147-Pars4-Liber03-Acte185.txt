Stacionem Sancti Pauli facit prior Sancti Eligii Parisiensis, in omnibus, sub forma Sancti Gervasii; hoc notato, quod presbiter Sancti Pauli nichil nobiscum percipiet de stacione, sive summa predicta, sed prior satisfaciet ei de una stacione, in nummis, pro carnibus et vino. Summa pro carnibus, quinquaginta solidi; pro vino, triginta quatuor solidi et octo denarii. Et solvet presbitero Sancti Pauli quatuordecim denarios, scilicet, octo pro carnibus, et sex pro vino. Panem quoque persolvet prior, sicut est consuetum, scilicet tres minas boni frumenti.
