Universis, etc. Avelina, relicta defuncti Viviani de Domibus, Johannes, Petrus et Droco, ejus filii, et Emelina, filia dicte Aveline, et Guillelmus dictus Bibens Vinum, de Noisiello, maritus dicte Emeline, existentes de villa et origine ville de Domibus et de Noisiello, recognoverunt spontanea voluntate, et ex certa scientia confessi sunt, pro se et pro Isabelli et Johanna, impuberibus liberis dictorum Guillelmi et Emeline, quod tam ipsi quam antecessores eorum erant et fuerant homines de corpore ecclesie Beate Marie Parisiensis, et servilis conditionis jugo astricti venerabilibus viris decano et capitulo Parisiensi, a tempore a quo non extabat memoria. Recognoverunt insuper et confessi sunt spontanei, non coacti, ex certa sciencia, quod ipsi decanus et capitulum ipsos et liberos eorum predictos, quos habent et quos legitime procreaverint de propriis corporibus eorumdem, manumiserant a servitutis jugo et manus mortue quibus erant Parisiensi ecclesie astricti, ad supplicationem et preces multimodas eorumdem, intuitu pietatis, sub condicionibus et modis inferius annotatis, insertis et adjectis in manumissione, non tamen causa onerande libertatis, set de voluntate et assensu expresso omnium et singulorum predictorum in hoc expresse consenciencium... quod ipsi decanus et capitulum sibi et successoribus suis retinuerant... honorem, debitam reverentiam,... talliam ad volontatem... item, rectam et legitimam decimam numeratam de terris, vineis... Datum anno Domini mcclxvi, mense junio.
