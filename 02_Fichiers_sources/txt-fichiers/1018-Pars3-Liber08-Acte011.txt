Omnibus presentes litteras inspecturis, officialis Parisiensis, in Domino salutem. Notum facimus, quod Petrus Buinele, miles, et Avelina, ejus uxor, coram nobis constituti, fide data, pignori obligaverunt ecclesie Beate Marie Parisiensis, pro sexviginti libris Parisiensibus, quartam partem decime de Ceognoliis, in omnibus, de marcio in marcium, ad peticionem partis que primo petierit, redimendam. Theobaldus vero Buinel, miles, pater dicti Petri, invadiacionem concessit pariter et laudavit, de cujus feodo movet dccima, quod tam de fidejussione quam de garandia fidem dedit. Preterea, de eadem invadiacione firmiter tenenda, dati sunt alii plegii, scilicet, Johannes de Nantolio, Nicholaus de Braolet, milites, Guillelmus de Cons et Johannes Cordoen, unusquisque in solidum et per fidem. In cujus rei memoriam, etc. Actum anno Domini m cc octavo decimo, mense marcio.
