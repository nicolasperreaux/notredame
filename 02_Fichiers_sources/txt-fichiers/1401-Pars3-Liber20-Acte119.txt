P., Dei gratia Parisiensis episcopus, omnibus, etc., salutem in Domino. Notum facimus quod, cum contencio verteretur inter dilectos nostros M. decanum et capitulum Sancti Marcelli Parisiensis, ex una parte, et Philippum, matricularium Parisiensem, ex altera, super commutacione sex denariorum de censu cujusdam terre, quam idem Philippus ab ecclesia Sancti Marcelli tenebat juxta molendinum Beate Marie Parisiensis, qui appellatur Crollebarbe; tandem, nobis mediantibus, inter eos talis composicie intercessit : Quod illud totum quod inclusum est muris ex parte molendini, cum ipsis muris, quitum et liberum, quantum pertinet ad prefatam ecclesiam, remanet prefato Philippo; Petrus II, de Nemours. ita quod ex hoc Philippus suam poterit per omnia facere voluntatem, et ecclesia Sancti Marcelli nichil ibidem in censu, justitia, dominio seu jure quolibet poterit de cetero reclamare. De toto autem residuo terre, que est extra muros, sex denarios censuales ecclesie Sancti Marcelli persolvet dictus Philippus, et quicumque terram illam post ipsum tenebit; justitia quidem et dominium et eciam quicquid juris in illo residuo habebat prius ecclesia Sancti Marcelli penes ipsam penitus remanebit. In cujus rei memoriam, etc. Actum anno Domini mccxiiii, mense decembri, pontificatus nostri anno sexto.
