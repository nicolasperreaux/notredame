Innocentius episcopus , servus servorum Dei , venerabili fratri Stephano, Parisiensi episcopo, ejusque successoribus canonice promovendis in perpetuum. Quanto nobilis et gloriosa Parisiensis ecclesia pro sede regis Francorum existit famosior, et in amore et reverentia beati Petri et sancte Romane ecclesie, venerabilis frater, Stephane, episcope, manifestis argumentis extas devotior, tanto propensius, in his que ad utriusque decus et emolumentum spectare noscuntur, optata suffragia impertimur. Ideoque, karissime frater Stephane, rationabilibus postulationibus tuis prebentes assensum, quecumque Parisiensis ecclesia, inpresentiarum juste et canonice possidet, aut in futurum, concessione pontificum, liberalitate regum, largitione principum, oblatione fidelium seu aliis justis titulis, Deo propitio, poterit adipisci, tibi tuisque successoribus, et, per vos, Parisiensi ecclesie, apostolici muniminis privilegio, communimus. In quibus liec propriis duximus exprimenda vocabulis : ecclesiam videlicet Sancti Marcelli. ecclesiam Sancti Clodoaldi cum villa et omnibus appendiciis suis, ecclesiam Sancti Germani Altisiodorensis, ecclesiam Sancti Eligii; ecclesiam quoque de Campellis cum prebendis et tribus parrochiis, id est de Sancto Mederico, de Capella et de Kerris, eidem ecclesiepertinentibus, salvo nimirum censu duorum solidorum monete illius terre, videlicet que in partibus illis expenditur, Senonensi ecclesie annualiter persolvendo ; que videlicet supradicte ecclesie ad jus et proprietatem Parisiensis episcopi spectare noscuntur. Jus etiam episcopale, in subscriptis abbatiis et earum parrocliiis seu parrochianis omnibus : videlicet, in abbatia Latiniacensi, in abbatia Fossatensi, in abbatia Sancti Maglorii, in abbatia Sancti Victoris, in abbatia Vallis Sancte Marie, in abbatia de Sarneia, in abbatia Sanctimonialium, scilicet de Monte Martyrum de EderaJ et de Kala, in ecclesia insuper Argenteoli. Preterea, pactum et conventionem inter te et karissimum filium nostrum, Ludo vicum, regem Francorum illustris memorie, factam, de loco in suburbio Parisiensi sito qui Campellus nominatur, tibi nichilominus confirmamus; ita videlicet, ut tertia pars totius redditus fossati illius terre, sive in censu seu in emptionibus, venditionibus, questibus aut aliis quibuscumque modis aliquid inde processerit, tibi et successoribus tuis, absque diminutione aliqua, persolvatur : due vero relique partes regali fisco reddantur. Quicumque vero fuerit prepositus regis, super hoc fidelitatem tibi tuisque successoribus faciat; et tuus, regi et heredibus suis; et unus absque altero nichil de terra illa suscipiat vel disponat. Statuimus etiam, ut, si aliquis ecclesie Parisiensis canonicus ad episcopatus fuerit honorem promotus, ipsius prebenda ad Parisiensem ecclesiam libere revertatur. Decernimus ergo, ut nulli omnino hominum liceat, te vel successores tuos, super hac nostra confirmatione, temere perturbare vel possessiones ecclesie Parisiensis auferre vel ablatas retinere, minuere seu quibuslibet molestiis fatigare. Si qua igitur in posterum ecclesiastica secularisve persona, hujus nostre constitutionis paginam sciens, contraeam temere venire temptaverit, secundo terciove commonita, nisipresumptionem suam satisfactione congrua emendaverit, potestatis honorisque sui dignitate careat, reamque se divino judicio existere, de perpetrata iniquitate, cognoscat, et a sacratissimo corpore et sanguine Dei ac Domini Redemptoris nostri Jhesu Christi aliena fiat, atque in extremo examine districte ultioni subjaceat. Cunctis autem eidem ecclesie sua jura servantibus sit pax domini nostri Jhesu Christi, quatenus et hic fructum bone actionis percipiant et apud districtum judicem premia eterne pacis inveniant. Arnen. Arnen, Arnen. Datum Laterani, per manum Aymerici sancte Romane ecclesie dyaconi cardinalis et cancellarii,vn kl. aprilis, indictione prima, incarnationis Dominice anno MCXXXVII, pontificatus vero domini Innocentii pape secundi anno vim.
