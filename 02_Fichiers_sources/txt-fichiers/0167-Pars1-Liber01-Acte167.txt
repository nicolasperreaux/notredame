P., Dei gratia Parisiensis episcopus, omnibus presentes litteras inspecturis salutem in Domino. Notum facimus quod nos dedimus et concessimus Odeardi, relicte Mautionis, et heredibus ipsius Odeardis, sex tesias aque nostre in superiori parte Parvi Pontis, sicut aqua nostra se comportat in longum, ad edificandam domum, retro domum ipsius Odeardis, quam tenet a nobis ad aliam censivam; ita quidem quod ipsa Odeardis et heredes sui nobis et successoribus nostris, pro domo ibi edificata de novo, triginta solidos Parisienses annuatim, in festo sancti Remigii, solvere tenebuntur. Actum anno Domini MCCXII, mense decembri, pontificatus nostri anno quinto.
