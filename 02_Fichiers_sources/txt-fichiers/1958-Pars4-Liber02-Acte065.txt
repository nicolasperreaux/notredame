Cum diceret episcopus Parisiensis, quod hospites sui capti ad gues  tum de nocte, in terra ipsius episcopi et in terra domini regis, extra horam, debebant reddi preposito ipsius episcopi, et quod erat et fuerat ipse episcopus super hoc in saisina, dictum fuit et concordatum, quod episcopus super hoc remanebit in saisina. Item, cum diceret idem episcopus, quod esset in saisina et diu fuisset justiciandi hospites et habitantes in castro de Lupara, dictum est et concordatum, quod dicta saisina eidem non reddatur. Item, cum diceret se esse et diu fuisse in saisina habendi bona hereditaria et acquisita clericorum damnatorum pro suis forisfactis, vel in fuga existentium, dictum est, quod dicta saisina eidem remanebit. Item, cum diceret idem episcopus se esse et fuisse in saisina justiciandi sigillatores laicos qui faciunt sigilla, dictum est, quod saisina justiciandi eosdem de mobilibus et catallis et de sanguine et infra remaneat eidem; sed incontinenti, ex parte domini regis, super proprietate omnium premissorum contra eundem episcopum questio dirigatur. Item, cum diceret idem episcopus de hospitibus suis captis ad presens forisfactum, in terra regis, quod idem episcopus debebat habere saisinam eorumdem hospitum, ad ducendum ad locum captionis, et sic usitatum esse inter ipsum et regem utriusque. Iste articulus fuit alias expeditus anno ccnm septuagesimo viim, f lii.
