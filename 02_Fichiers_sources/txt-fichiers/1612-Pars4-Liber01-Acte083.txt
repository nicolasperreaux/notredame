A tou ceus qui ces presentes lettres verront, Pierre de Dyci, garde de la prevoste de Paris, salut. Sachent tuit que pardevant nous vindrent en jugement, en leurs propres personnes, Jaques le barbier, Jaqueline, sa fame; Robert de Chagny, cordoannier, Thomasse, sa fame; Aubert dit le Picart et Bietrix, sa fame, tous bourgois de Paris, demoran en la grant rue de ChastiaucFestu, si comme il disoient, recognurent et confesserent endroit chascun par le tout, conjoinctement et san division lun de Pautre, pour le profit deus et de leurs hoirs, avoir adcense, et, en nom de pur et perpetuel assencement, avoir pris et retenu a tou jours heritablement, de reverent pere en Nostre Seigneur monseigneur Guillaume, par la gräce de Dieu evesque de Paris, baillant et adcensant, ou nom de luy et de sriglise de Paris, et pour li, comme evesque, et pour ses successeurs evesques de Paris, une meson, si comme elle se comporte et estent, avecques toutes ses appartenances et apendances, que il avoit, tenoit et possivoit, pour reson de son evesche, en ladicte rue de ChastiaucFestu, en sa censive et seignorie; laquelle fu jadis feu Symon dAuceurre, tenant d une part a la meson qui fu jadis feu Aubery Doisseri, et diautre part aboute a la rue aus Preuvaires, et fait le coing dycelle rue, et tient du coste derriere au lonc de la meson Jehan de Trois Molins, ouvrant en ladicte rue des Prouvoires; ciest assavoir, pour le pris de trente et trois livres et six soul parisis, tant de cens comme de crois de cens ou de rente perpetuel a tou jours, que lesdits preneurs et leurs hoirs rendront et paieront chascun an des ores en avant, aus quatres termes a Paris acoustume, cest assavoir : audit monseigneur Tevesque et a ses successeurs, pour fons de terre ou de chier cens, et pour seurcrois de cens, ensemble vingt et sis livres parisis par an de rente perpetuel; derechief, a Gyefroy Coquatri, bourgois de Paris, quarante et sis soul parisis, et a Jehan Domont, bourgois de Paris, cent soulx parisis; et a deus cen livres parisis dramendement, que il metront et amploieront en melioration de ladicte meson dedan quatre an pruchains a venir, a compter du jour de la confection de ces presentes lettres; tenu et compte pour amandement tout ce qui pour amandement devra estre compte bien et soufisemment aus us et aus coustumes de la ville de Paris. Et, ledit amandement mis et amploie en ladicte meson, lesdits preneurs, chascun par le tout, san division Pun de Pautre, et au mieux apparissant, sont tenu et obligie, d ileucques en apres, a faire ledit cens ou crois de cens bon et valauble a tou jours, et a garnir et soustenir a leur cou et despens ladicte meson soufisemment en bon estat, tel que ledit monseigneur Tevesque et ses successeurs et les autres censiers i porront prendre et gaigier de terme en terme pour leur cens dessus especifie et devisie, en quelconque estat que ladicte meson viegne, par quelconque cas de fortune ou daventure que ce soit; prometan par leur loiau crean et par leur seremen pris aus saintes Euvangiles, devant nous, chascun par le tout et sans division Tun de Pautre, que contre cest adcensement et ceste prise et retenue, ou contre les convenances dessusdictes ou aucune dycelles ne vendront ou venir feront par euls ou par autres, par aucun droit commun ou especial, ou temps a venir, et que bien et soufisamment il metront et emploieront les dessusdictes deus cen livres parisis en amendement de ladicte meson, dedan ledict terme, et dileucques en apres ledit amandement inis et emploie, ladicte meson soustendront bien et soufisemment, en maniere que ledit monseigneur levesque, ses successeurs et les autres censiers i trouveront a panre et a gaigier pour leur cens de terme en terme, et ledit cens feront valauble et bon a tou jours, san morir, en quelcunque estat que la meson viegne de ci en apres, si comme dit est par dessus. Et pour toutes les convenances devant dictes, ensemble et chascune par soi, en la forme et en la maniere que elles sont par dessus escriptes et devisees, tenir, garder, fermement enteriner, et loialment acomplir et non venir contre, lesdiæ preneurs, chascun par le tout, san division Tun de Pautre, et au mieu apparissant, ont obligie et soubmis et obligierent par devant nous audit monseigneur Tevesque et a ses successeurs evesques de Paris, et deleisserent pour obligies a tou jour euls, leurs hoirs et leurs biens tou et ceuls de leurs hoirs, meubles et immeubles, presen et a venir, en quelscumques lieus que il seront et porront estre trouve, et a quicumques possesseurs que il seront des ores en avant transporte a tenir; et especialment en contreplege, lesdi Jaques et Jaqueline, sa fame, par titre d especial contreplege et ypothecare obligacion, une meson, si comme elle se comporte, que il ont de leur conquest, a Paris, au dehors de la porte de Montmartre, en la rue de la Plastriere, tenant d une part a la meson Jacques Escot, et dautre part a la meson Berte la tartiere, en la censive monseigneur Pevesque; derechief, une autre meson que il ont de leur conquest, au dehors de la porte Saint.Honore, tenant drune part a la meson Simon le coutier, et drautre part fet le coing de la rue de PoilecCom, en ladicte censive; derechief, dimisarpent et dimiscartier de vigne, que il ont a Saint Marcel, aus Sentiers de Vitri, tenant diune part au Noel Baril, et dautre a la voie de Vitri; derechief, vint et huit soul parisis de cens ou de rente, que il ont a Saint.Marcel, sus la meson Jehan le vachier le jeune, tout en la censive Saint Marcel; et lesdits Aubert et Bietrix, sa fame, ensinc par titre drespecial contreplege, ont obligie quarante soul et deus deniers parisis de cens ou de rente par an, que il ont sus la meson Guillaume le tailleur, en la rue du Four, tenant diune part a la mesom mestre Robert le saunier, et dautre part a la meson Jehan Girout, et deus arpen de vigne ou anviron, que il ont ou terroner dArgentuelau¬Desert, tenant deune part a la vigne Guillaume de Mallion, et dautre part a la vigne Adam Maillart, tout pour assigner audi heritages et espletier en comme de leur propre gaige, et soubmistrent a justicier par le prevost de Paris et par ses successeurs. Et apres ce, vint en jugement pardevant nous Richart de Garonnes, bourgois de Paris, et se fit, establit et ordena, a la requeste desdi Robert de Chagny et Thomasse, sa fame, et pour eus envers ledit monseigneur Tevesque, ses successeurs, et envers Teglise de Paris, principal tenu et acomplisseur des couvenances dessusdictes, toutes et chascune diycelles, en la forme et la maniere que elles sunt dessus escriptes et devisees, a lui leues de mot a mot; et en obliga soi et ses hoirs et ses biens tou, et les biens de ses hoirs, meubles et immeubles, presan et a venir, en quelcumques lieus que il seront trouve, et soubmist a justicier par le prevost de Paris et par tous autres justiciers sou qui il seront trouve; renuncan en ce fait, tant lesdi preneurs comme ledit Richart, aus benefices de division, de restitution demander, au droit qui dit que general renunciation ne vaut pas, et a toutes autres aides de droit escript et non escript, par lesquelles Texecution de ces presentes lettres pourroit estre retardee ou empeschee en tout ou en partie, du tout en tout, expressement et par leur seremen pris aus saintes Euvangiles devant nous. En tesmoing de ce, nous, a la requeste desdiæ preneurs et dudit Richart, avons mis a ces lettres le scel de la prevoste de Paris. Done Pan de grace mil trois cen et cinc, le vendredi jour de feste saint Barnabe Tapostre.
