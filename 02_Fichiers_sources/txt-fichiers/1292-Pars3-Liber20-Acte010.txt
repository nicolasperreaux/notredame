G. decanus totumque Parisiensis ecclesie capitulum, notum facimus universis quod, de consensu et de voluntate nostra, clerici de choro de confratria Sancti Augustini instituerunt in ecclesia nostra Parisiensi perpetuam capellaniam, cujus donacio ad nos in perpetuum pertinebit. Capellanus autem, qui a nobis ibi fuerit institutus, tenebitur residenciam facere in ecclesia Parisiensi, et divinis officiis in choro bona fide interesse, et jura ipsius confratrie conservare, et tam pro vivis quam pro defunctis confratribus, quando poterit, celebrare; et hoc ipsum in sua institutione jurabit. Si autem predictum presbiterum, rationabili necessitate infirmitatis diuturne, vel peregrinacionis a nobis expetite et concesse, abesse contigerit, per aliquem presbiterum de choro, beneficium non habentem, officium divinum ad quod tenetur faciet celebrari. Diebus autem dominicis de dominica, et festivis de festo, et sabbato de beata Maria virgine dicto capellano celebrare licebit; ita quod in eadem missa pro confratribus vivis oracionem Dety qui caritatis pro defunctis Deus venie dicere tenebitur. Vacantem autem capellaniam capitulum conferet alicui de confratribus, beneficium in ecclesia Parisiensi non habenti, vel, si habeat, primitus resignanti, dummodo inter confratres inveniatur ydoneus. Et conferetur capellania infra quadraginta dies, postquam vacaverit... Poterit autem capellania ista diacono vel subdiacono conferri, sicut et sacerdoti; ita quod de fructibus beneficii nichil percipiet, donec in sacerdotem fuerit ordinatus... Si vero circa officium et alia ad que tenetur negligens esse videretur, capitulum, ad vocem abbatis vel confratris, vel eciam, cessante clamore abbatis, si capitulum videret expedire, redditus dicte capellanie saisiret et in manu sua teneret, nec de hils aliquid perciperet capellanus, donec, ad ordinacionem capituli, satisfaccionem exhibuisset competentem. Abbas eciam, cum a confratribus fuerit electus, capitulo presentabitur, et in ipso capitulo jurabit fidelitatem et obedientiam Galterus Cornut. capitulo, et quod bona fide jura confratrie conservabit, quamdiu abbas erit. Ceterum sigillum proprium non poterunt confratres habere... De bonis autem confratrie, sicut oblaciones factej in missa ab omnibus confratribus presentibus, in quibus presbiter, diaconus aut subdiaconus ebdomadarii, qui tenebuntur illa die divina officia celebrare, percipient duo solidos tantummodo, presbiter scilicet duodecim denarios, diaconus vi, subdiaconus vi; tocius residui medietas erit capellani confratrie, alia medietas ad opus confratrie per confratrem prepositum reservabitur, per quem eciam oblaciones factæ in missa recipientur, et duo solidi, sicut dictum est, statim missa cantata ebdomadariis reddentur. Residuum exequiarum abbati incumbit... Ad dicti autem sustentacionem capellani, dederunt dicti fratres decimam quam emerant apud Caprosiam, et quinque solidos censuales super quandam domum apud Sanctum Jacobum, et quinque solidos et amplius super vineas Floardi de Vitri, et duos solidos super domum que fuit Ravi. Dederunt eciam eidem capellano quatuor arpennos vinearum, que fuerunt Johannis de Betefort, apud Moturel, retentis sibi quinque modiis vini, a dicto capellano ipsis confratribus, tempore vindemiarum, reddendis. Dederunt eciam quadraginta libras Parisienses, ad opus capellanie implicandas. Dederunt eciam arpennum vinee ad Pratum Sancti Gervasii, et dimidium arpentum terre arabilis apud Sanctum Laarum, que fuerunt de dono Nicholai Carnificis; pro quibus dictus capellanus debet singulis annis quinque solidos reddere confratribus, distribuendos die anniversarii predicti Nicholai. Preterea dederunt confratres eidem capellano unum arpentum vinee apud Sanctum Marcellum, et dimidiam domum, sitam in Paradiso. Actum anno Gracie mcc vicesimo primo, mense decembri.
