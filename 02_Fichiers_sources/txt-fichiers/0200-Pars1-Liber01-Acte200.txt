Anno Domini MCCL tertio, die dominica post festum beati Jacobi apostoli, fecit homagium domicella Mathildis, relicta Johannis de Versaliis, armigeri defuncti, venerabili patri Reg. episcopo Parisiensi, apud Sanctum Clodoaldum, de nemoribus Versaliarum et de quodam vico ejusdem ville cum pertinendis. Ad idem vero homagium, admisit eandem et investivit, salvo jure alieno seu etiam cujuscumque.
