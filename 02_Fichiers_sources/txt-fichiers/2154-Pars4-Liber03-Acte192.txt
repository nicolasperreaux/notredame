Andreas, major de Civilliaco, dicit per juramentum suum, quod in decanatu de Laiaco et de Civilliaco, est dimidium modium bladi ad parvam minam, videlicet, frumentum; item, decem solidi censuales, de terra et de quarteriis; item, unus sextarius avene, duo capones, dimidia mina frumenti et sex denarii Parisienses, pro quadam hostisia. Dicit quod decanus de Civilliaco quitus est et immunis ab omnibus talliis et coustuma et etiam mesagio, et debet custodire vel custodiri facere latronem, si aliquis capiatur ibidem, et in ipsum justiciari. Dicit eciam, quod ipse vidit, quod decanus de Laiaco capiebat, in minuta decima, tres denarios in tribus festis annualibus, videlicet, ad natale Domini tres denarios, ad Purificacionem totidem, et ad festum Omnium Sanctorum tres denarios. Item, dicit quod decanus tenebatur reddere, singulis annis, cuilibet prebendario, quinquaginta sextarios et undecim boisellos frumenti, ad parvam minam, et eciam quadraginta sextarios et undecim boisellos avene, ad parvam minam, et quatuor viginti unum capones et dimidium. Item, dicit quod apud Montem Civriacum est quedam hostisia, que tantum valet quemadmodum predicta hostisia; et dicit quod habuit prebendam decani, per quinque annos, nec inique recepit illos undecim boisellos frumenti et avene et caponem et dimidium. Item, dicit quod decanus debet habere illud quod remanet de blado vennato, que res vocatur cram. Et, excepto isto croino, quod retinuit capitulum, ad opus camere, vendidit capitulum dictum decanatum Lamberto, filio Reginaldi dicti Archidiaconi, pro sexaginta quindecim libris Parisiensibus, solvendis, videlicet, quindecim libris, distribuendis ad Penthecosten, et viginti libris, ad octabas sancti DyoHoc factum anno Domini m cc l nono, die veneris post festum Johannis ante Portam Latinam.
