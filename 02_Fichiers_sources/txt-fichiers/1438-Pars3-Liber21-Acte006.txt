Reginaldus, miseracione divina Parisiensis ecclesie minister indignus, universis presentes litteras inspecturis, salutem in Domino. Notum facimus quod, coram nobis constitutus, Johannes, presbiter Sancti Johannis in Gravia Parisiensis, asseruit et recognovit quod ipse emerat in manu mortua a Maria dicta la Gouliere, tam nomine suo et presbiterli ejusdem ecclesie Sancti Johannis, quam pro dicta ecclesia Sancti Johannis augmentanda, pro quadringentis et triginta duabus libris et dimidia Parisiensibus, dicte Marie solutis, duas domos sibi invicem contiguas ecclesie Sancti Johannis predicti, a parte inferiori, ex una parte, et ex alia parte, domui Aye, filie Petronille la Rigaurde, ab oppositis domus Andree Salientis in Bonum... Quas siquidem duas domos divisit idem Johannes presbiter in tres partes; quarum quidem trium parcium predictarum retinuerunt parrochiani ejusdem ecclesie unam partem, ad suam ecclesiam augmentandam, et aliam ad presbiterium ejusdem ecclesie; et terciam sibi propriam retinuit Johannes presbiter memoratus, et edificavit in eisdem duabus partibus, nomine suo et presbiterii sui retentis, duas domos, quas univit, nomine suo et ad opus presbiterii memorati; super quibus siquidem duabus domibus et super parte qualibet earumdem, ab eodem Johanne, ut dictum est, emptis et unitis, dictus Johannes, propter hoc coram nobis constitutus, pensata utilitate ecclesie sue, vendidit, concessit in perpetuum, in manu mortua, super dictis duabus domibus et super parte qualibet earumdem, ut dictum est, unitis, ecclesie Beate Marie Parisiensis, ad opus horarum ejusdem ecclesie, pro sexties viginti et decem libris Parisiensium, jam sibi traditis, numeratis et solutis, sicut confessus est coram nobis, et in siensium annui redditus sive census, habendas et percipiendas a dicta Parisiensi ecclesia, in manu mortua, ad opus horarum predictarum, in Pascha medietatem, et aliam medietatem in festo sancti Remigii; expositis tamen prius omnibus et singulis supradictis et contractu predicto per presbiterum Sancti Pauli, de mandato nostro, publice, hora misse parrochialis, in dicta parrochia Sancti Johannis predicti, parrochianis ejusdem ecclesie, presentibus eciam matriculariis ipsius ecclesie Sancti Johannis, et ipsis parrochianis et matriculariis non contradicentibus; promittens, etc. In cujus rei testimonium, memoriam et munimen, et ut predicta robur obtineant perpetue firmitatis, ad peticionem dicti Johannis presbiteri, scripturam presentem sigilli nostri munimine fecimus communiri. Actum anno Domini m cc sexagesimo, mense decembri.
