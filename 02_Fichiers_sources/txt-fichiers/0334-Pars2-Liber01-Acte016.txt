Honorius episcopus, servus servorum Dei, dilectis filiis decano et capitulo Parisiensi salutem et apostolicam benedictionem... Cum igitur ex parte vestra nobis fuerit humiliter supplicatum, ut, super eo quod super possessionibus et aliis ecclesie vestre bonis extra Parisiensem dyocesim constitutis frequentes vobis injurie inferuntur, dyocesianis locorum ad exhibendam vobis justitiam negligentibus et remissis, paterna vobis providere sollicitudine dignaremur; nos devotionem quam ad nos et sedem apostolicam habere noscimini benignius attendentes, vobis auctoritate presentium indulgemus, ut in laicos super predictis injuriam inferentes, si eorum episcopi eos ad exhibendam vobis satisfactionem debitam cogere recusaverint, ultra mensem postquam a vobis fuerint cum humilitate debita requisiti, liceat vobis censuram ecclesiasticam, premissa monitione canonica, exercere. Nulli ergo hominum, etc. Datum Alatri, xvi kl. octobr., pontificatus nostri anno secundo.
