In nomine sancte et individue Trinitatis. Ego Macharius, Sancte Meldensis ecclesie, non meis exigentibus meritis, sed divina miseratione predestinatus, pontifex, notum fieri volo omnibus sancte Dei Ecclesie fidelibus, tam futuris quam etiam presentibus, quia nostram presentiam convenit domnus et in officii munere socius pontifex Rainaldus cum Alberico decano et ceteris Sancte Marie senioribus mihi in canonicatu confratribus, petens et postulans ut Sancte Marie canonicis duo altaria sub precepti testamento in perpetuum habenda in nostro episcopatu concederemus, unum videlicet in loco qui dicitur Rosetum, in honore sancte Marie dicatum, alterum apud Moretum, in honore sancti Petri pretitulatum. Quorum petitioni aurem favoris accomodans, per deprecationem Fulconis, archidiaconi nostri, etGisonis, vice Lisiardi archidiaconi in archidiaconatu residentis, et per assensum cleri nostri reliquorumque fidelium, eis predicta altaria contulimus perpetuo possidenda, ita ut circada et synodus jure debito persolvatur. Et ut hec precepti assercio per cuncta tempora rata permaneat, manu propria subterfirmavimus, fidelibusque nostris clericis et laicis roborandam dedimus, sancteque synodo eciam ad firmandum offerendam decrevimus. Quod si quis, etc,... Actum Meldis publice sub die sexto decimo kal. februarii, regnante Roberto rege, anno n episcopatus nostri. † Signum Macharii presulis. S. Fulconis archidiaconi... S. Alcheri, archipresbiteri et eunuchi. Hoc preceptum Walterus episcopus, Ymberti presulis petitionibus, in Meldensi refectorio firmavit, cum Hugone decano et ceteris fratribus, nec non etiam aliis suis fidelibus. i Signum Henrici cancellarii.
