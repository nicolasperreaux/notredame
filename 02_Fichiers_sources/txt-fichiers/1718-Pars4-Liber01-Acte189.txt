Universis, etc. Guillelmus de Valle Grignon et Houdeardis, ejus uxor, asseruerunt quod habebant, tenebant et possidebant, ex propria hereditate dicti Guillelmi, quartam partem cujusdam vinee, site apud Sanctum Clodoaldum, in territorio de Valle Gignon, contigue jardino reverendi patris R., Dei gratia Parisiensis episcopi, ex una parte, et, ex alia parte, chemino de Valle Gignon, in censiva canonicorum Sancti Clodoaldi; que quarta pars dicte vinee onerata est, ut dicebant, in quarta parte cujusdam coustume et unius corveie, ut dicebant, debitarum annuatim dictis canonicis, scilicet dicta coustuma ad nativitatem Domini, et corveya in marcio, ut dicebant. Quam siquidem quartam partem dicte vinee et quidquid juris habebant vel habere poterant in eadem dicti Guillelmus et Qudeardis, ejus uxor, recognoverunt et confessi sunt in jure se vendidisse et quittavisse ex nunc imperpetuum reverendo patri R., Dei gratia Parisiensi episcopo, ejusque successoribus in dignitate, pro undecim libris Parisiensibus, jam sibi solutis et traditis in pecunia numerata, ut ipsi venditores confessi sunt coram nobis; renunciantes, etc., promittentes, etc., et quod reddent dicto domino episcopo, nomine pene, quadraginta solidos Parisienses, cum omnibus rectis coustamentis, misiis ac interesse, super quibus credent juramento procuratoris dicti domini episcopi, sine alia probatione, si dictam venditionem hujusmodi retrahi contigerit vel evinci... Datum anno Domini millesimo ducentesimo quinquagesimo nono, die sabbati ante Letare Jherusalem.
