Henricus, Dei gratia Beati Dionisii humilis minister, et ejusdem loci conventus, universis presens scriptum inspecturis salutem in Domino. Noverint universi quod, cum episcopus Parisiensis peteret a nobis decimas novalium, a tempore Lateranensis concilii sub domino Alexandro celebrati, factorum in parrochiis de Damna Petra, de Senliciis et de Ruolio, de Valle Cresson, de Columbis et Asneriis, et de Mesnilio Sancti Dionisii ac Nova Villa Sancti Dionisii, que est versus Tornent, et de Trembleio ac Villa Picta, et fructus inde perceptos; nos quoque reconveniremus ipsum episcopum super usu aque Secane, a fluvio Savre inferius, per duas leucas seu unam et dimidiam, cum molendinis constructis in ea et jure patronatus ecclesiarum de Villa Tignios et Petra Ficta, cum proventibus inde perceptis; tandem nos et episcopus Parisiensis predictus, mediante venerabili patre G. Silvanectensi episcopo, in hanc formam pacis convenimus, videlicet: quod aqua Secane, a fluvio Savre usque ad locum qui dicitur Albus Portus, et molendina ad pontem Sancti Clodoaldi constructa eidem episcopo et successoribus suis in perpetuum remanebunt pacifice, libere et quiete; jus vero patronatus ecclesiarum de Villa Tigniosa et de Petra Ficta ad nos de cetero pertinebit, ut, personis que nunc sunt in illis ecclesiis cedentibus vel decedentibus, personas ydoneas ad illas ecclesias archidiacono et episcopo Parisiensi presentem us instituendas ab ipso episcopo. Quartam quoque partem decimarum de novalibus , a tempore Lateranensis concilii sub domino Alexandro celebrati, factis in supradictis parrochiis, in quibus episcopus Parisiensis petebat a nobis decimas novalium, habebit predictus episcopus et successores sui, in perpetuum, et nos habebimus tres alias partes decimarum predictarum. Que autem novalia facta sint in predictis parrochiis, a tempore memorati concilii, inquirent G. archidiaconus Parisiensis ecclesie, ab episcopo Parisiensi electus, et Helyas, elemosinarius Sancti Dyonisii, a nobis electus, et magister Hamericus, canonicus Silvanectensis, datus a domino Silvanectensi episcopo. Si autem aliquis eorum decederet, vel commode inquisitioni faciende interesse non posset vel nollet, ille qui ipsum instituit loco illius alium subrogabit, donec primus possit commode interesse; et, si tres non venirent ad dies assignatos , duo nicliilominus procederent, tercio etiam non excusato nec veniente. Monachi autem jurare tenebuntur qui fuerunt nominati ad dicendam veritatem, et alii qui fuerint nominati compellentur per nos et per episcopum Parisiensem ad dicendam veritatem, si eos poterimus compellere. Inquisitio autem ista fiet de plano et sine allegationibus, et credetur, sine qualibet allegatione, tribus inquisitoribus vel duobus ex illis; et fiet inquisitio ista infra octavas Pentecostes; et, si necesse fuerit, tres inquisitores vel duo ex illis terminum illum prorogare poterunt, sicut viderint expedire. Si autem nos aliqua de novalibus illis excoleremus, non solveremus inde decimas; si alius excoleret, solveret inde decimas modo predicto, videlicet Parisiensi episcopo quartam partem et nobis tres partes. Decimas autem quas petebat presbiter de Argentolio apud Aurelianis, tam bladi quam vini, in parrochia de Argentolio, a nobis et a prioratu de Argentolio, et minutam decimam quam habuimus hactenus in predicta eciam parrochia, de voluntate et permissione episcopi, quitavit idem presbiter in perpetuum nobis et prioratui de Argentolio, et episcopus prediclas decimas nobis confirmavit. Episcopus autem tacere faciet presbiteros de Senliciis, de Valle Cresson et de Mesnilio Sancti Dyonisii, de Villa Nova Sancti Dionysii, versus Tornent, super ampliatione beneficiorum facienda secundum constitutionem generalis concilii sub domino Innocentio celebrati; ita quod, si quis de predictis quatuor presbiteris diceret ecclesiam suam xn libras non valere, et super hoc impeteret nos ad faciendum augmentum usque ad xn libras, liceret nobis detinere portionem assignatam presbitero ab episcopo de novalibus supradictis, donec esset nobis satisfactum. Insuper predicti presbiteri quitaverunt in perpetuum, auctoritate episcopi, nos a predicta augmentatione. Preterea episcopus etpresbiter de Argentolio quitaverunt fructus, proventus, expensas et dampna ex causispredictis nobis, et nos, versa vice, quitavimus episcopum et presbiterum de Argentolio de omnibus supradictis, scilicet fructibus et proventibus, expensis et dampnis, ex causis predictis. Hanc autem compositionem ratam liabemus et approbamus. In cujus rei firmitatem, presentem paginam sigillis nostris fecimus communiri. Actum anno Domini MCCXVII, mense martio.
