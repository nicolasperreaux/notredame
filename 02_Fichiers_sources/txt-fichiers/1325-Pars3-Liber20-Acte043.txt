Anno Domini millesimo ducentesimo sexagesimo octavo, in vigilia purificationis beate Marie virginis, publicata est in ecclesia Parisiensi particio prebendarum, hoc modo : Ordinamus quod prebendarii habeant in suis locis omnia que per precedentem particionem habuerunt, nisi eis nominatim subtrahantur, et nichil amplius, nisi eis nominatim concedatur; et quod ipsi reddant omnia et singula que reddiderunt, nisi ea a quibus per ordinacionem istam fuerint absoluti. Apud Spedonam erunt sex prebende et dimidia, sicut in alia particione fuerunt, nullo addito vel detracto. Apud Andresiacum erunt tres prebende, sicut prius fuerunt, nullo addito vel detracto. Apud Liricantum erunt sex prebende, sicut prius; et non solvent capitulo sexaginta libras, quas in alia particione solverunt, sed reddent mandato centum solidos, quos prius solverunt; et capitulum reddet eis quadraginta quinque libras annuatim. Apud Itevillam erunt tres prebende, sicut prius; et reddet eis capitulum triginta quinque libras annuatim. Apud Succiacum et Cristolium erunt quatuor prebende, sicut prius; et reddet eis capitulum viginti libras, quas solet eis reddere, et viginti libras de novo annuatim. Apud Vernotum erunt sex prebende, ut prius, nullo addito vel detracto, nisi quod de duodecim libris, quas solet eis reddere capitulum in precedenti particione, non reddet eis nisi septem libras tantum. Apud Mintriacum et Moiriacum erunt quatuor prebende et dimidia, sicut prius; et reddent omnia que in alia particione reddiderunt, et etiam reddent capitulo viginti libras de novo. Apud Corberosam erunt due prebende et dimidia, sicut prius; et non habebunt a capitulo decem libras, quas habuerunt prius, sed reddent capitulo decem libras. Apud Castanetum erunt due prebende, ut prius; et solvent capitulo viginti quinque libras, quas prius solverunt, et xl libras de novo. Apud Orliacum erunt quinque prebende; et solvent capitulo x libras, quas prius solverunt, et xl libras de novo. Apud Civilliacum erunt quinque prebende, ut prius; et reddent capitulo decem et octo libras, ut prius, et viginti libras de novo. Apud Rosetum erunt tres prebende et dimidia; et reddent capitulo xXXV libras, ut prius, et centum solidos de novo. Apud Viriacum erit una prebenda; et de viginti quinque libris, quas ei solet reddere capitulum, non reddet nisi quindecim libras tantum. Ordinamus etiam quod bladum... quos prebendarii reddent capitulo infra festum beati Martini hyemalis annuatim. Denariorum autem quos prebendarii reddent capitulo medietatem infra purificationem beate Marie virginis, aliam medietatem infra ascensionem Domini; denariorum vero quos capitulum reddet prebendariis medietatem infra octabas Purificationis, aliam medietatem infra ascensionem Domini, reddere teneantur. Qua die veneris prefata, assignavimus die veneris proxima post festum supradicte purificacionis beate Marie virginis, in capitulo, ad eligendum prebendas.
