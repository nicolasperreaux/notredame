Omnibus presentes litteras inspecturis, officialis curie Parisiensis, salutem in Domino. Notum facimus quod, coram nobis constitutus, Andreas dictus le Deane, major de Civiliaco et de Laiaco, ut dicebat, recognovit quod, racione majorie de Civilliaco et de Laiaco, quam tenet ad vitam suam, ut dicit, ea que secuntur et subscribuntur, et non plura, percipere et exigere poterat et debebat, de omnibus provenientibus in terra Beate Marie de Civiliaco et de Laiaco et de omnibus pertinentibus ad majoriam antedictam, videlicet : messariam, investituras, esbonagia, cossatum et pissatum grangie de Civiliaco; item quod erit liber a tallia, districtus habebit quinque solidos, pro censibus, die sancti Remigii, colligendis et integraliter persolvendis prebendariis de Civiliaco et de Laiaco; et, si contigerit aliquem de censariis censum suum non solvere die sancti Remigii, eisdem prebendariis denunciabit; item quinque solidos, pro tallia colligenda. Datum anno Domini mcc quinquagesimo, mense januario.
