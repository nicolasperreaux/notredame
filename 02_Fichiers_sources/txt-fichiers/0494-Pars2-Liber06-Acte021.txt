Ego Bernerus decanus et totus Parisiensis ecclesie conventus, notum fieri volumus, tam futuris quam presentibus, quod Bartholomeus, ipse et uxor ejus, nostro assensu, nostra licentia, ecclesiam construxerunt in villa sua, que Plessiacus nuncupatur; ea scilicet conditione, ut ecclesia illa et omnia ad ecclesiam pertinentia, quemadmodum ecclesia de Castaneto, que nostra est, nostri juris, nostre omnino potestatis existerent; illi autem et eorum successores tam in ecclesiam quam in presbiteros illius ecclesie nullum dominium, nullam omnino potestatem haberent ; presbiteri etiam illius ecclesie, illis inconsultis, ad arbitrium nostrum ponerentur, expellerentur, commutarentur, et in illa presbiterorum justa vel injusta expulsione vel impositione, assensus eorum nullatenus requireretur. Dederunt etiam presbitero qui ibi deserviret duos arpennos terre, affines predicto Plessiaco, ita ut et justitiam et viaturam et quicquid ipsi in illis habebant arpennis presbiter libere et absolute possideret. Tradiderunt etiam nobis centum solidos, de quibus emeremus terras aut vineas, ad usum presbiteri necessaria. Et quoniam predictus Plessiacus situs est in parrochia Sancti Germani de Castaneto, ne inter presbiterum de Plessiaco et presbiterum de Castaneto aliqua oriretur contentio, determinatum est hoc modo. Sex principales sunt in anno festivitates, natale Domini, Epiphania, Purificatio sancte Marie, pascha Domini, Pentecostes, festivitas sancti Germani de Castaneto CXXXIX; his, inquam, sex festivitatibus necessarium est ut omnes habitatores predicti Plessiaci, omnibus exceptis pueris et mancipiis, ecclesiam de Casteneto, cujus parrochiani sunt, debita consuetudine visitent, missarum sollempnia ibi celebraturi et offerendas ex more oblaturi. Confessiones predictorum hospitum de Plessiaco, visitationes, baptizationes, obsequia mortuorum, omnia ista presbiter de Castaneto, debita consuetudine, faciet, nisi necessitas evenerit necessitate autem imminente, presbiter de Plessiaco omnia ista explebit, et, si quid inde exierit, presbiter de Casteneto totum habebit. Dictum est etiam quia, si aliquis ex supradictis hospitibus, in infirmitate positus, pro anima sua annonam, vinum, nummos, seu alia hujusmodi mobilia presbitero de Plessiaco donaret, medietatem omnium presbiter de Casteneto haberet. Quod si determinate dentur ecclesie, in ejus restaurationem vel edificationem, ea in proprium possideat. Determinatum est etiam et omnino diffini tum quod neque aliquem hospitem de Casteneto, neque aliquem ex hospitibus in duabus proximis villis, que Celsiacus nuncupantur, habitantibus, predictus Bartholomeus vel ejus successores in supradicto Plessiaco sine nostra licentia reciperent, et in hoc maxime dampnosi nobis nullatenus existerent. Actum publice Parisius, in capitulo Sancte Marie, anno ab incarnatione Domini MCXII, indictione quinta, regnante Ludovico rege anno ini. S. Berneri decani, Ade precentoris, Girberti archidiaconi, Stephani archidiaconi, Raginaldi archidiaconi... Roberti succentoris... Testes ex parte Bartholomei : Savericus, Hugo de Paleisol, Petrus Levidis, Robertus More, Ravicus faber... Teobaldus cancellarius scripsit.
