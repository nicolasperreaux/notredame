Ego Blancha, comitissa Trecensis palatina, omnibus presentibus et futuris notum facio et testificor, quod capitulum Parisiense, de comniaco, et heredibus ejus in perpetuum, centum et viginti arpennos sui nemoris de Roseto, ad perticam viginti duorum pedum continue capiendos; tali condicione, quod, ab instanti nativitate beati Johannis Baptiste in tres annos, extirpaverit illos et ad terram arabilem traxerit, et istius terre nichil dare poterit ipse vel ejus heres ad hospites faciendos, nisi per assensum capituli; et pro quolibet arpenno ejusdem terre, capitulo reddet annuatim ipse vel ejus heres de censu, tres denarios Pruvinenses, in crastino Omnium Sanctorum, ad Rosetum. Si autem die predicta census ille non redderetur, secundum consuetudinem territorii de Roseto capitulo emendaretur. Et pro decima, singulis annis, capitulo reddet ipse vel ejus heres, more campipartis, undecimam garbam; ita quod nec ipse nec ejus heres nec eorum ministri garbas suas a campo removere poterunt, donec serviens capituli decimam predictam, more campipartis, numeraverit eis. Si vero evenerit quod garbe a campo removerentur, antequam decima more predicto numeraretur, capitulo emendaretur, secundum consuetudinem emendacionis de campiparte, in territorio illo. Si autem submonitus nollet capitulo emendare, capitulum posset saisire id quod de suo super terram inveniret, quousque capitulo esset emendatum et satisfactum, ad consuetudinem territorii de Roseto. Ista autem predicto Garnero concessit capitulum, salvis pascuis et usuariis hominum capituli, quamdiu nemus ibi fuerit et quamdiu terra erit vacua, et salvis vendicionibus et investituris et alio jure capituli, sicut de censiva. Si vero aliquo casu terra illa ad nemus rediret, nisi ipse vel ejus heres, infra tres annos post submonicionem capituli, illud extirpari faceret, capitulum terram illam in sua manu quiete et sine contradictione posset retinere. Ego vero, ad peticionem utriusque partis, in manu cepi, quod, si Garnerus vel ejus heres de istis convencionibus resilirent, et capitulum Parisiense illud non posset emendare vel nollet, cum a capitulo fuero requisita, tantum de rebus capiam ipsius Garneri vel heredis ejusdem, quod predictas convenciones capitulo faciam firmiter observari. Quod ut ratum permaneat et firmum, presentem cartam fieri volui, et sigilli mei munimine roboravi. Actum Pruvino, anno DoII mini m cc quarto, mense septembri. Datum per manum Galteri, cancellarii mei.
