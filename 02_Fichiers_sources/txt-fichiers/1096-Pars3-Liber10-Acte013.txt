Universis presentes litteras inspecturis; officiales curie Parisiensis, Johannis, Garneri et Guillelmi, ecclesie Parisiensis archidiaconorum, salutem in Domino. Notum facimus quod, coram nobis constituta, nobilis mulier domina Isabellis dAuton, relicta defuncti Radulfi dAuton, militis, quondam vidua, dicens et asserens coram nobis, quod ipsa villam de Blavo Monte cum pertinenciis et appendiciis suis, quam dominus Petrus de Bello Monte, miles, et Johanna, ejus uxor, consanguinea dicte domine Isabellis, ut dicebat, vendiderant magistro et fratribus milicie Templi Parisiensis, pro duobus milibus quatuor centum et xla libris Parisiensibus, pro sua utilitate intendebat, cum dicta villa et ejus pertinencie moverent de hereditate dicte Johanne, uxoris dicti militis; asserens eciam se non habere mobilia ad presens pre manibus, que sufficerent ad reddendum precium emptoribus predictis, supplicaverat decano et capitulo Parisiensi et eos instanter requisierat, ut sibi, pro retraccione dicte ville et ejus pertinenciarum facienda, que in eorum decimacione consistebat, eidem pecuniam mutuarent, intuitu Hanc chartam, officialis Senonensis auctoritate sua corroboravit eodem anno et mense. pietatis, offerens se facturam eisdem omnimodam securitatem, ad eorum voluntatem, quam posset facere pro mutuo supradicto. Quia vero securitatem ad presens sufficientem facere non poterat, per fidejussores ydoneos vel obligacionem bonorum, cum ad hec non sufficerent bona que possidet in presenti, promisit sub pena mille marcarum argenti, coram nobis decano Parisiensi, super hoc stipulanti, nomine suo et capituli Parisiensis, et juravit, tactis sacrosanctis evangeliis, quod ipsa dictam retraccionem faciet et prosequetur, tam in judicio quam extra, bene et fideliter, pro posse suo, bona fide, ad dictum, consilium et ordinacionem decani Parisiensis, cancellarii Parisiensis, magistri Roberti de Serbona, archidiaconi Laudunensis, magistri Guillelmi de Valle Grignosa, archidiaconi Drocensis, et magistri Luce de Giffo, canonicorum Parisiensium, ad hoc ex parte capituli Parisiensis deputatorum, vel majoris partis eorumdem; promittens etiam ipsa domina Isabellis, sub pena et juramento predictis, quod super dicta retraccione non componet, nec transiget, nec compromittet, nec jus quod habet aut habebit in retraccione et villa predictis non remittet vel in alium transferet, sine voluntate et assensu expresso predictorum deputatorum. Promisit insuper dicta domina, sub pena et juramento predictis, quod, retraccione dicte ville et ejus pertinenciarum facta, dictam villam et ejus pertinencias statim ponet in manu dictorum decani et capituli vel deputatorum predictorum aut majoris partis eorum, tenendam et possidendam ab eisdem pacifice et quiete, vel acquitacionem mutui sibi facti, vel quod in solutum cedant ipsa villa et ejus pertinencie eisdem decano et capitulo, vel detur aliis in solutum pro dicto mutuo, prout ordinatum fuerit a predictis deputatis vel majore parte ipsorum... Datum anno Domini m cc lx v, mense januario.
