Omnibus presentes litteras inspecturis, officialis curie Parisiensis, in Domino salutem. Notum facimus quod, in nostra presencia constitutus, magister Robertus de Duaco, clericus, recognovit se tenere in villenagio, a decano et capitulo Parisiensi, arpentum et dimidium vinee site apud Vitriacum, in censiva eorum decani et capituli; quam vineam idem magister emerat, ut dicebat, a Henrico de Cauda, canonico Sancti Quintini. Datum anno Domini m cc xl quinto, mense novembri.
