Ego Herveus CXLIII, Parisiensis decanus, totumque Parisiensis ecclesie capitulum, omnibus notum fieri volumus, tam presentibus quam futuris, quod nos terram, quam Albertus, quondam precentor ecclesie nostre, apud Liricantum, de concessione nostra, possedit, et granchiam, cum appendiciis suis, quam idem Albertus in eodem loco edificavit, Godefrido clerico in hunc modum, sub annua pensione, quamdiu vixerit in seculari habitu, concessimus. De meliori frumento illius terre novem modios singulis annis, ad minam regiam Parisiensem, in horreum nostrum commune, cum propriis expensis suis, deferri faciet. Si autem frumentum illud de prefata nostra terra huc afferre non poterit vel noluerit, de cariori frumento quod vendetur Parisius, sextarium vin denariorum minus, pro prefatapensione, ad panem quadragesimalem, usque ad octavas sancti Martini singulis annis sine dilatione nobis exsolvet. De voluntate autem canonicorum fratrum nostrorum, ibidem prehendas suas recipientium, et de communi consensu capituli, concessimus ei terram illam liberam a campiparte et a decima et ab omni alia consuetudine , preterquam de ea parte nemoris quam tam ipse quam quilibet alii colunt, de qua reddet canonicis prebendariis decimam et campipartem. Pro recompensatione autem campipartis et decime illius terre, quam canonicis solebat exsolvere, decimam et campipartem de nemore canonicis ibidem prehendas suas accipientibus assignamus, de assensu prefati G., que consueverat ad predictam granchiam pertinere. Preterea, quacumque parte anni granchiam morte vel alio modo dimiserit, terras ivernagio seminatas dimittet. Ipsam etiam granchiam aratro sex boum munitam et preterea xxm archis relinquet. Insuper concessimus ei navem in marisio, nisi in censi vis, ad omnia sua necessaria, preterquam ad piscandum; ipse etiam juramento nobis firmavit quod ibi non piscabitur, et idem juramentum a servientibus suis nobis exhiberi faciei. Granchiam autem ita muris et ceteris edificiis munitam relinquet sicut eam invenit. Et, ad hanc conventionem tenendam, omnes res suas quas habet, tam apud Liricantum quam apud granchiam, tam ipse quam fratres sui, capitulo obligaverunt. Quicquid etiam in granchia invenietur cum eam reliquerit, et oves et omnia utensilia sua, Godefrijli erunt.
