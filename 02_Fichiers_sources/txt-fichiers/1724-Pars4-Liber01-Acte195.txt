Universis, etc. Johannes dictus de Parisius, laicus, et Johanna, ejus uxor, commorantes, ut dicebant, apud Sanctum Clodoaldum, juxta portam domorum carnificerie dicte ville, que quidem carnificeria esse dicitur reverendi patris domini Parisiensis episcopi, asseruerunt quod ipsi domum quandam habebant in eodem loco, contiguam granchie seu stabulis que a parte superiori dictus dominus episcopus dicitur, ad opus episcopatus, in domibus suis, apud Sanctum Clodoaldum, de novo fundasse; que quidem domus ipsorum Johannis et Johanne, ante emptionem et fundationem hujusmodi, stillicidium et terram habebant, ut dicebant, in curia sive terra que nunc est dicti patris; in qua quidem terra fundatus erat murus hujusmodi stabulorum, de consensu ipsorum Johannis et Johanne ; salvo sibi et heredibus suis quod in muro hujusmodi, ad opus dicte domus, usum suum haberent, et salvo nichilominus eis quod episcopus Parisiensis, qui pro tempore esset, teneretur de stillicidio providere eisdem, quociens casus se conferret, ut dicebant. Quod quidem stillicidium et omne jus, sibi vel heredibus suis competens, ratione dicti stillicidii, excepto solo usu dicti muri, remiserunt, vendiderunt et nomine venditionis, ex nunc in antea perpetuo, quittaverunt dicto patri Reginaldo, Dei gratia episcopo Parisiensi, et ejus successoribus episcopis Parisiensibus in futurum, pro quinquaginta solidis Parisiensibus, ipsis Johanni et Johanne in pecunia numerata solutis, sicut sunt in jure, coram nobis, confessi; renunciantes, etc. Datum Parisius, anno Domini millesimo ducentesimo sexagesimo secundo, mense mayo, in crastino apostolorum Philippi et Jacobi. riofo : nonginsus ab aunoriod iensienisd, obisnigedl osaibibus a
