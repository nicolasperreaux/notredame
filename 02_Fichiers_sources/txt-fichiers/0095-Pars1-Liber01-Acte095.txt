Regis regum nutu Francorum rex Robertus. Cum nostris fidelibus cunctis catholicis palam id fieri volumus, a predecessorum nostrorum cultu circa sacre religionis jura constituto nequaquam deviare volentes, hortamur omnes ad finembeatitudinis tendentes, quatinus summopere in vigilando auxilientur nobis, ad privilegia erga res Dei sanctorumque ejus corroboranda, uti recipiant ipsi nobiscum remissionem peccatorum pro hujusmodi re digne exequenda. Precibus etenim nostre genitricis, scilicet Adelaidis, regine insignis, cui prorsus nichil denegare, verum omnimodis devote inservire debemus, promoti, super quarumdam ecclesiarum villarumque adstipulacione precepti, que monialibus Deo famulantibus in monasterio Sancte Marie de Argentoilo ob anime sue, patris quoque nostri, videlicet Hugonis beate memorie, atque requiem nostre, dedit libenter; cujus voluntati paruimus, et, dictis faventes, peticionem ipsius ydonea racione persolvere curavimus. Sunt autem res collate hee : In primis, ea que possidebat Argentoilo rex Hugo, donans illa Deo sacratis inibi degentibus; ad hoc, Cavenoilus, ubi haberi estimantur mansa xxx cum ecclesia in honore sancti Petri; villa quoque Montiliacus cum mansis vn et ecclesia in honore sancti Martini; in Aconiaco vero vico mansa duo, et in Otrevilla similiter duo mansa et dimidium; in Villena quoque mansum unum; inter Alnedum et Lisivillam mansum unum; in Satorvilla xx mansa cum duabus piscationibus ; in insula de Berliseia et in ipsa villa Tornella altera piscatio; in Argentoilo mercatum et teloneum rotarum atque tensamentum vini; in Lupocuite vi mansa; villa Trapas quoque et quicquid ad eam pertinet cum ecclesia; Villecuitis   vero villa et quicquid ad eam pertinet, cum ecclesia; Burdineium quoque villa et omnia ad eam pertinentia cum ecclesia; Monsterolum quidem villa cum ecclesia; Sanctum Loanium villa cum ecclesia et molendino uno et cum arpennis vinearum xvin, cum arpennis pratorum xn; Bratheias villa cum omnibus appendiciis suis et ecclesiis; Merlant quoque villa; Carisius quoque vilia cum tribus molendinis atque pratis. Hec omnia supradicta predictis monialibus data et ob amorem Dei et reverentiam beatissime Dei genitricis Marie confirmamus auctoritate nostra, quatinus sub plenissima defensione et emunitatis tuicione rata permaneant; ita videlicet ut nullus abhinc ad causas exigendas aut freda vel tributa, aut mansiones vel paratas faciendas, vel fidejussores tollendos, aut homines ejusdem ecclesie, tam ingenuos quam servos, super terram earum commanentes, injuste distringendos , nec ullos redditus aut illicitas occasiones requirendas, nostris et futuris temporibus, ingredi audeat, vel ea que supra memorata sunt exigere presumat; sed liceat ipsis supradicta, sub firmitatis defensione, quieto ordine possidere, ad stipendia earum finetenus ibi Deo militandum. Et hanc autoritatem, ut firmior in Dei nomine habeatur, a fidelibus quoque sancte Dei ecclesie et nostris diligentius conservetur, manu propria subter firmavimus, et sigilli nostri impressione signari jussimus. Actum in Pascha, apud Sanctum Dyonisium, anno xm regni Roberti, gloriosissimi regis Francorum, indictione prima. Franco Framodus in Codi\ cancellarius ex regio precepto recognovi atque subscripsi. Robertus. Nos Johannes Sancti Victoris, Josbertus Sancti Maglorii, Odo Herivallis, Thomas Hermeriarum, Nicholaus Montis Estivi, Acho Livriaci abbates, Parisiensis diocesis, presens scriptum contulimus cum ipso autentico sigillato sigillo quondam regis Roberti Francorum, quod sigillum diligenter inspeximus, et, tam in autentico quam in presenti rescripto, eundem prorsus tenorem de verbo ad verbum invenimus. Super quo testimonium perhibentes, presenti carte sigilla nostra apponi fecimus.
