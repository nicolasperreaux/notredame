 Ego N., capellanus in ecclesia Parisiensi, juro ad hec sancta Dei evangelia, et in verbo sacerdotis, fidelitatem, reverenciam, obedienciam et honorem vobis, dominis meis, decano et capitulo hujus venerabilis ecclesie Parisiensis, impendere et exhibere, residenciamque personalem in dicta ecclesia facere et deservire capellanie mee debite in divinis, prout requirit fundatio ejusdem, ac jura ipsius conservare et non alienare, ymo ea que scivero alienata de ipsis, posse tenus, recuperare; necnon, singulis annis, comparere in sancta synodo vestra, nisi racionabilis excusacio me impediat, quam vobis significabo infra quindenam post sinodum, sub pena contra defficientes et contumaces ordinata per vos; Cet si non sit sacerdos et quod, cicius quam potero, ad sacerdocium me faciam promoveri. 
