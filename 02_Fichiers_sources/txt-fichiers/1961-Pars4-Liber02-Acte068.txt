Universis presentes litteras inspecturis, decanus et capitulum ecclesie Parisiensis, salutem in Domino. Notum facimus quod, licet nos opposuissemus nos gentibus reverendi in Christo patris et domini, domini Parisiensis episcopi, facientibus amoveri quendam acervum terre retro domum claustralem, quam tenet a nobis reverendus pater dominus Guillelmus de Auxona, concanonicus noster Parisiensis et electus Cameracensis, asserendo dictum acervum terre esse in jurisdictione nostra; nolumus tamen, nec est nostre intentionis, quod, per oppositionem hujusmodi, jus novum aliquod nobis, nisi quod antea habebamus, aliqualiter inibi acquiratur, nec quod per hoc dicto domino Parisiensi episcopo prejudicium aliquod generetur. Datum Parisius, in nostro capitulo et sub nostro sigillo, anno Domini millesimo trecentesimo tricesimo sexto, die veneris post festum beatorum Egidii et Lupi.
