Lucius episcopus, servus servorum Dei, dilectis filiis canonicis ecclesie Sancti Dionisii de Passu, tam presentibus quam futuris, canonice substituendis in perpetuum... Eapropter, dilecti in Domino filii, vestris justis postulationibus clementer annuimus, et prefatam ecclesiam Sancti Dyonisii de Passu, in qua divino mancipati estis obsequio, sub beati Petri et nostra protectione suscipimus, et presentis scripti privilegio communimus; statuentes ut quascumque possessiones, quecumque bona,... in quibus hec propriis duximus exprimenda vocabulis : Redditus quos habetis a capitulo Parisiensi, videlicet duos modios et octo sextarios purioris frumenti granarii sui, ad minam regiam, exceptis septem modiis, qui dicuntur de altaribus, et unicuique canonicorum ecclesie vestre tantum de pane et vino, quod dicitur quadragesime, quantum et uni canonicorum residentium Beate Marie; domum que est in claustro, juxta ecclesiam vestram, et domos que sunt extra portam claustri ad posternam, que duobus canonicis sunt assignate ex domo Symonis de Sancto Dyonisio; molendinum de Genestai, domos, vineas, prata, censum de Botunvileir, pastum, terram et justitiam, cum omnibus appendiciis in episcopatu Meldensi; decimam de Parvo Nanteolo, decimam de Vinantis, decimam de Tui, feodum decime de Sancto Maximo, quam Bulchardus de Sanci tenet in feudo a vestra ecclesia, in episcopatu Parisiensi; decimam de Alneto et decimam de Dimiacho, quas de concessione Mauricii, Parisiensis episcopi, possidetis ex dono Petri, canonici ecclesie vestre; quinque solidos de censu apud Argentolium, et decimam vini que pertinet ad ipsum censum; tres solidos et quatuor denarios juxta burgum Sancti Dyonisii; terram de Miliaco arabilem, vineas, prata, domum, molendinum in Mibreyo situm, quod dicitur quartum molendinum, cujus medietatem emit viginti libras Parisiensis monete, reliquam vero partem emit sexdecim libras; ex dono Barbedauri, decani Beate Marie Parisiensis, vineas apud Montem Camacum, ad luminare ecclesie vestre; et, ex dono Richeldis, sororie Symonis de Sancto Dyonisio, iiiior solidos censuales apud Sanctum Medericum. Decrevimus ergo ut nulli omnino hominum fas sit, etc... Datum Velletri, per manum Alberti, sancte indictione prima, incarnationis Dominice anno mclxxxii, pontificatus vero domini Lucii, pape, tercii, anno secundo.
