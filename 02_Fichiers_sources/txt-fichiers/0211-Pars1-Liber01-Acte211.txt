Anno et die predictis, dominus Raginaldus de Barro, dominus Torciaci, fecit homagium de Torciaco cum pertinentiis; et est homo ligius, et debet tradere partes in scriptis infra XL dies. Fuit investitus per anulum aureum. Hic portat. Pro ipso domino R., dominus Philippus de Buciaco portavit dominum episcopum, die dominica ante festum beati Dyonisii anno eodem.    Bertaudus Errode fecit homagium, anno et die martis predictis, de LIIII libris redditus quas habet in pedagio : de Turnomio xxnn libr., in traverso de Confluentio xxx libr.   Anno et die martis predictis , Ludovicus, filius defuncti Theobaldi de Pissiaco, fecit homagium de masuris et censibus quos habet Parisius in vico Sancti Germani Autissiodorensis, et circa domo Dei, Sancte Katherine Parisiensis, et alibi Parisius, et de quinque retrofeodis que tenentur ab ipso Ludovico; de quibus Theobaldus cambellanus tenet unum feodum, relicta defuncti Petri Mouton tenet aliud, de medietate cujusdam platee site ad scolam Sancti Germani Autissiodorensis; Guillelmus Bourdon tenet tercium, scilicet pressorium cum vineis sitis ad Fontenetum ; Johannes Barbete tenet quartum pro vineis sitis apud Fontenetum; Johannes de Clichi quintum apud Clichiacum. Et debet dictus Ludovicus specificare partes et tradere in scriptis infra XL dies.   Berlaudus dictus Hecelins fecit homagium, anno et die predictis, de XXII libr. cum dimidia quas percipit in traversu de Confluentio.   Anno et die predictis, Johannes dictus Flammains fecit homagium de vi libr. quas percipit in traverso de Confluentio.
