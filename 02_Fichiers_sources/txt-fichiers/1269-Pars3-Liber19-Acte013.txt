Innocencius episcopus, servus servorum Dei, dilectis filiis decano et capitulo Parisiensi, salutem et apostolicam benedictionem. Ex parte vestra fuit propositum coram nobis, quod nonnulli hominum vestrorum, se a vestro dominio subtrahentes, debita vobis servicia contra justiciam denegant exhibere, nisi a vobis convinci valeant per duellum. Unde, cum ex hoc lesionem non modicam incurratis, petistis nobis super hoc apostolice sedis providencia subveniri. Cum igitur monomachia sit sacris canonibus interdicta, nos vestris supplicacionibus inclinati, auctoritate vobis presencium indulgemus, ut testibus, instrumentis et allis legittimis probacionibus vobis uti liceat contra eos, contraria consuetudine non obstante. Nulli ergo, etc. Datum Lugduni, iI nonas septembris, pontificatus nostri anno tertio.
