In Christi nomine, ego Ludovicus, Dei dispensante misericordia, in regem Francorum sublimatus, notum fieri volo tam futuris quam et instantibus, quoniam nostram adiere presentiam domnus Bernerus, Parisiensis decanus, totusque ejusdem ecclesie communis conventus; rogantes ac obnixe deprecantes quatinus, ob remedium anime nostre predecessorumque nostrorum, servitutis calumpniam injustam quam Odoni, majori de Undresiaco, fratribus sororibusque suis, filiis etiam et filiabus imponebamus, ex toto dimitteremus. Quorum petitionem misericorditer amplexi, calumpniam injuste impositam dimisimus, et tam ipsum quam fratres et sorores, filios et filias ipsius ab omni nostra servitute in perpetuum liberavimus, et ecclesie Beate Marie Parisiensis, si quid in eis juris nostri fuerat, jure perpetuo possidendum contulimus. Quod, ne valeat oblivione deleri, scripto commendavimus; et ne possit a posteris infringi, sigilli nostri auctoritate et nominis nostri karactere presentem cartam subterfirmavimus. Actum Parisius, anno incarnati Verbi mcxviiii, regni nostri xii, Adelaidis regine VI, astantibus in palatio nostro quorum nomina subtitulata sunt et signa. S. Guillelmi dapiferi. S. Hugonis constabularii. S. Gisleberti buticularii. S. Guidonis camerarii Cmonogr.. Data per manum Stephani cancellarli.
