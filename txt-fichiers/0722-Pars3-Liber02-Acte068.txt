Stephanus, archidiaconus ecclesie Parisiensis, omnibus presentes litteras inspecturis, salutem in Domino. Notum facimus quod Reginaldus, filius Bochardi, militis, de Viri, in nostra presencia constitutus, quittavit, fide data in manu nostra, quatuor hostisias cum appendiciis, quas predictus B. pater ejus vendiderat ecclesie Parisiensi apud Viri; et, pro hac quittacione, recepit centum solidos Parisiensis monete a capitulo Parisiensi. Tenentes vero istas hostisias sunt isti: Reginaldus, filius Ferrici, et Robertus, frater ejus, et Albertus Rufus et Stephanus Cabridel. Dominus vero Adam de Cramoel, de cujus feodo movent iste hostisie cum appendiciis, hoc laudavit et concessit, et, fide data in manu nostra, garantiaare promisit. Plegii vero sunt isti : Simon de Bosco, miles, Baldoinus Chocherel et Milo, frater ejus, unusquisque per fidem. In cujus rei memoriam, sigillum nostrum apposuimus. Actum anno Domini mcc xx, mense junio.
