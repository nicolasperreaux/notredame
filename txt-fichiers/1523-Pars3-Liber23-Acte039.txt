Anno Domini m cc xlii, mense junio, procurator decani et capituli Beate Marie Parisiensis denunciavit in jure Guillelmo de Gravellis, militi, quod ipsi decanus et capitulum, nomine suo, impetebantur et molestabantur a Theobaldo et Petro de Theingnonvilla, fratribus, nomine uxorum suarum, filiarum domini Guillelmi de Gravellis, militis, super decima et tractu decime de Lanorvilla, quam decimam et tractum ejusdem Guido de Lanorvilla, canonicus Aurelianensis, vendidit ecclesie Beate Marie Parisiensis De qua vendicione tenenda et garantiaanda eidem ecclesie, prefatus Guillelmus de Gravellis, nunc miles, tempore vendicionis scutifer, plegium se constituit, ut dicit dictus procurator; et monuit idem procurator dictum Guillelmum, tanquam plegium, ut ipse dictam vendicionem ecclesie Beate Marie Parisiensis garentiaet, et defendat super hoc eandem ecclesiam contra dictos fratres et eorum uxores.
