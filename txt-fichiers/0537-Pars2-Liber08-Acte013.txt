Ego Robertus, comes Drocensis, notum facimus presentibus et futuris, quod nobilis mulier Avelina de Noereio et Guillelmus de Gornaio, filius ejus, consentiente et laudante Helisent senescalla, uxore ejusdem, et fratribus ejus, vendiderunt ecclesie Beate Marie Parisiensis, pro octoginta libris Parisiensibus, quicquid habebant apud Vitriacum, tam in hospitibus quam in terris et vineis et omnibus aliis, que omnia erant de feodo nostro. Et uthec omnia quiete et pacifice predicta ecclesia in perpetuum possideat, venditionem illam laudamus, approbamus et confirmamus, et totum feodum illum ecclesie Beate Marie omnino quitamus, et de recta garantia nos fidejussores constituimus. Et ut hoc permaneat perpetua stabilitate firmatum, presenti scripto fecimus annotari et sigilli nostri munimine roborari. Hec sunt nomina testium hujus venditionis et signa : Signum Hugonis Clementis decani. Signum Roberti precentoris, etc., et ia in carta sigillata. Actum anno Domini MCC.
