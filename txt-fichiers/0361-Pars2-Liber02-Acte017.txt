In nomine Domini Dei et Salvatoris nostri Jhesu Christi, Lugdovicus, divina ordinante providentia imperator augustus. Notum sit omnibus fidelibus sancte Dei Ecclesie et nostris, presentibus scilicet et futuris, quia vir venerabilis Jncbadus, Parisiace ecclesie episcopus, detulit serenitati nostre quasdam auctoritates, quas domnus avus noster Pipinus et genitor bone memorie Karolus, piissimus imperator, ad petitiones predecessorum suorum ipsius civitatis fieri j usserunt; in quibus continebatur insertum qualiter, pro mercedis eterne augmento et firmitatis studio, eidem jam nominate Parisiace ecclesie per eorum auctoritates firmaverunt , ut res et mancipia ac telonea cjue ex liberalitate regum vel imperatorum vel per stramenta cartarum eidem prefate tradite fuerunt ecclesie deinceps securius possidere potuissent. Nos vero, per banc nostram auctoritatem, easdem res et mancipia ac telonea ipsius ecclesie confirmavimus ac roboravimus, ut in posterum rectores ipsius ecclesie, absque ullius inquietudine vel injusta interpellatione, quiete teneant et secure possideant. Insuper etiam eidem jam nominato Inchado, episcopo, suisque successoribus concessimus, atque, more paterno, per nostram auctoritatem confirmavimus, ut nullus comes neque ulla judiciaria potestas in terra Sancte Marie in ipsa insula consistente ullum censum de terra Sancte Marie accipiat, nec de familia ipsius ecclesie neque de aliis liberis hominibus vel incolis, que rustice albani appellantur, in ipsa terra Sancte Marie manentibus, hoc agere presumat, nec etiam eis quislibet ullam inquietudinem vel dominationem seu ullum bannum contra legem vel illicitam occasionem facere studeat, neque censum quem dicunt foraticum, neque ripaticum, neque salutaticum seu ullam redibitionem de terra Sancte Marie vel desuper manentibus accipere aut exactare audeat; sed liceat sepe nominato episcopo Inchado ac successoribus suis quiete ipsam insulam secundum propriam voluntatem ordinare atque gubernare, et in ipsa terra Sancte Marie tam tabernas quam alias suas necessitates sine alicujus reddibitione exercere. Precipimus etiam atque jubemus ut de regali via ex parte Sancti Germani, a Sancto Mederico usque ad locum qui vulgo vocatur Tudella, in ruga Sancti Germani neque in aliis minoribus viis que tendunt ad monasterium ejusdem prenominati Sancti Germani, ullus missus dominicus aliquam judiciariam potestatem ibi exerceat, neque aliquem censum, neque ripaticum, neque foraticum, neque ullum teloneum recipiat; sed missus episcopi, secundum propriam voluntatem, ordinet, et advocatus ejusdem ecclesie tam de ipsa terra Sancti Germani quam de predicta terra Sancte Marie in insula posita rectam ac legalem rationem reddat, sine aliqua judiciaria potestate inibi vel banno, nisi in mallo legitimo vel regali placito, sicuti lex ecclesiarum precipit. De liberis autem hominibus qui super terram ipsius supradicte ecclesie Parisiace commanere videntur ac eam proservire noscuntur, volumus ut, sicut in precepto Pipini, avi nostri, continetur, nullus in hostem pergat, nisi una cum episcopo ipsius ecclesie, vel secundum suam ordinationem remaneat, et neque de ipsis hominibus super terram Sancte Marie manentibus aliquem censum vel aliquam redibilionem aliquis de capite eorum accipere presumat, que a longo tempore dare consueverant et futuris temporibus persolvere debent; sed quicquid inde fiscus noster exigere aut sperare potuerit per omnia, pro amore Dei et sancte Dei genitricis Marie, prefato Inchado, episcopo, suisque successoribus libenter concedimus ; et gratuito animo auctoritate nostra confirmamus, ut nullam etiam districtionem de hominibus super terram Sancte Marie manentibus judiciaria potestas exercere presumat, nisi, ut supradiximus, in mallo legittimo comitis, et ibi una cum advocato Parisiace ecclesie venire non differant, et rectam rationem ac legalem justitiam adimplere cogantur. Hec vero auctoritas, ut firmior in Dei nomine habeatur et a fidelibus sancte Dei Ecclesie et nostris diligentius conservetur, manu propria eam subter firmavimus et anuli nostri impressione signari jussimus. Durandus notarius, ad vicem Fridugisi, recognovi et subscripsi. Datum xiui kl. novenbris, anno, Christo propicio, VII imperii domni Ludovici, piissimi imperatoris. Actum Aquisgrani palacii publiciter, in Dei nomine feliciter, amen.
