In nomine sancte et individue Trinitatis. Quoniam ea que ad honorem Dei et pacis custodiam pertractantur, etc. Ego igitur Lambertus, Dei gratia Noviomensis episcopus, notum facio tam posteris quam presentibus, quia Parisienses canonici nostram adierint ecclesiam, graviter eonquerentes de Mathildi, Cauniacensi domina et advocata de Viriaco, eorum villa, rogantes etiam quatinus, super injuriis quas rebus et hospitibus eorum inferebat, ad justitiam vocaretur, et tam illi quam ipsis dies placitandi denominaretur. Die igitur denominata juxta eorum petitionem, predicta Mathildis venit in capitulum nostrum, supradictis canonicis responsura, et, judicio ecclesie nostre, quod ratio exigeret exequutura. Opposuerunt autem ei prefati canonici, quia Viriacum, eorum villam, de qua erat advocata, multis urgebat injuriis, super eorum hospites tallias faciendo, annonam, tam vi quam precibus, ab eis exigendo, novas et indebitas consuetudines eis imponendo. Ostenderunt etiam cartam cyrographo signatam, in qua distincte et aperte jura, redditus et con~ suetudines ad advocationem pertinentes continentur; que quidem carta, sicut ipsa eadem testatur carta, antiquitus in ecclesia sancti Quintini martyris publice fuit recitata, presente scilicet Herberto, Vermandensi comite, de cujus feodo erat advocatio illa, presente quoque Guascelino, Cauniacensi domino, supradicte ville advocato; presente etiam Balduino, Noviomensi episcopo, et aliis quampluribus episcopis qui ibidem convenerant. Prefatus autem comes Vermandensis et Guascelinus Cauniacensis cartam illam approbantes confirmaverunt, et supradicti episcopi omnes illos qui eam infringerent excommunicaverunt. Predicta vero M., audita carta, audita excommunicatione, timens ne sententiam tante portaret excommunicationis, accepto consilio, cartam illam, tempore G. Cauniacensis domini, ut diximus, factam et confirmatam, coram clero et populo nostro, ex parte sua confirmavit, promittens et asserens quia, juxta tenorem carte, consuetudines advocationis et jura de cetero exigeret, et in nullo cartam illam excederet seu violaret. De his autem que ultra cartam usurpaverat, et ideo excommunicationem incurrerat, culpam suam publice dixit, et Bernero, Parisiensi decano, rectum inde fecit, et ab ecclesia nostra veniam et absolutionem quesivit et impetravit. Interfuerunt autem huic facto, tam clerici quam laici, quorum nomina, in testimonium veritatis, huic carte inserere decrevimus. Affuerunt enim de ecclesia nostra clerici: Rorigo, archidiaconus; Hagano, precentor; Landricus, succentor; Petrus Rufus,... RogerusMilvus, presbyteri. Laici vero de civitate nostra : Hugo Peronensis, Helinandus, frater archidiaconi; Robertus Malus Vicinus,. . Landricus, prepositus; Robertus de Noviol; Robertus, major; Robertus, corduanarius; Radulfus Salatus. De Terota : Rogerus, filius episcopi, et mater ejus et uxor ejus et uxoris nepta; Hugo Normannus. De Cauniaco : Martellus; Iterus, castellanus;... Robertus Crepatus, Hugo Tortus, Petrus Coisnun, Herbertus Peccabilis, Balduinus deHam, Pisellus de Plessiaco, Radulfus Sotus, Stephanus Rapina, Paganus Hapatarta... De Vendoilo : Hugo Malvesus, Petrus China, Isembertus, clericus. De Viriaco villa : Galterus, major; Nivardus, Robertus, scabini;... Odo, bolengarius;... Parisienses canonici : Bernerus, decanus; Girbertus, archidiaconus;... Laici Parisienses : Alardus et Leonoldus. Omnes, inquam, isti quorum pretitulata sunt nominaCXVI supradicto interfuerunt negocio, prefata M., coram omnibus istis, de preterita culpa absolutionem querente, et cartam antiquitus firmatam confirmante; cujus scilicet carte series subteriori pagina demonstratur, ut ambiguitatis scandalum omnino removeatur.  Notam volumus esse omnibus christianis conventionem quam habuit Gascelinus, advocatus de villa Sancte Marie, que dicitur Viriacus, cum Odone decano et Rodulpho preposito et aliis canonicis Sancte Marie, in festivitate Omnium Sanctorum, ante altare sancti Quintini martyris. Injustas enim et advocationi indebitas consuetudines, quas sibi injuste vendicabat, annuente libenter Heriberto comite, filio Otonis, guerpivit; que sunt scilicet caballi, quos, in hostilitatis expeditionem iturus, sive pro voluntate quodlibet acturus, violenter accipiebat; et, in agendis placitis et legibus, unum suum tantum ministrum cum ministro Sancte Marie ut constitueret confirmavit, ita ut vademonium legis recipiat homo Sancte Marie, et eo tenore, ut nulla deprecatio sit facta, nisi communi consilio amborum, id est hominis Sancte Marie et hominis Guascelini; et quod non amplius quam tres pastus in anno, et hos cum tali mensura, ut homines non sint oppressi. Insuper omnes injuriosas consuetudines, quas sibi rapiebat, guerpivit, nisi viam publicam et latronem et injustam mensuram. Pro sal vimento, nisi de habitatis domibus, nichil accipiet. Hominem Sancte Marie in nullo loco justitiabit, nisi in Viriaco villa, et ibi sicut scabini judicabunt et in castello Cauniaco. Ab ullo homine Sancte Marie teloneum non exiget, et de nulla re justitiam faciet. Et de foro ejusdem castri Cauniaci, Sancte Marie xx solidi in festivitate sancti Remigii persolvantur. Hanc conventionem Herbertus comes confirmavit, presentibus episcopis qui sollempnitati affuerunt, et eum excommunicantibus qui eam infregerit: Balduino, Noviomensiepiscopo; Elinando, Laudunensi episcopo; Guidone, Belvacensi episcopo; Leoberto, Camberacensi episcopo; Adelardo, Suessionensi episcopo. Hujus conventionis testes affuerunt clerici : Effredus, decanus Sancti Quintini; Vivianus, prepositus; Rogerus, cancellarius; laici : Robertus de Perona, Godefridus, Arnulfus, Albericus de Cociaco. Actum anno incarnationis Domini M sexagesimo vn, regnante Philippo rege vn anno.   Sciendum vero est quia novam cartam, in qua confirmatio veteris quam modo scripsimus carte, et actio supradicti continetur negotii, fieri dignum censuimus, et sigillo nostro corroboravimus; ut, si quando, aut de confirmatione carte aut de supradicto negotio, questio oriatur. auctoritate presentis scripti terminetur. Confirmata est autem hec carta Suessionis, in presentia domni Cononis, legati, et archiepiscoporum et episcoporum quorum nomina subtitulata sunt et signa, et coram quibusdam testibus, quorum nomina subterscripsimus. † Cononis, legati, signum. † Radulphi, archiepiscopi Remensis, signum. † SignumLysiardi, Suessionensis episcopi. † S. Guillelmi, Catalaunensis. † S. Lamberti, Noviomensis. † S. Galonis, Parisiensis. Testes vero sunt isti : Rorigo, archidiaconus; Clarembaldus, Attrebatensis archidiaconus; Anselmus, Cameracensis arcbidiaconus; magister Symon de Dorlenz; Drogo, Attrebatensis decanus; Haimo, Silvanectensis canonicus; Lisiardus et Rainaldus, Parisienses canonici; Hugo Pipardus; Radulfus, abbas Sancti Quintini Belvacensis; Hugo et Robertus, ejusdem ecclesie canonici. Actum publice Suessionis, anno incarnationis Dominice MCXV, indictione vm, epacta xxm, concurrentibus ni, regnante rege Ludovico anno vm, anno vero episcopatus Lamberti, Noviomensis episcopi, i.
