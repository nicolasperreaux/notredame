In nomine sancte et individue Trinitatis. Amen. Ego Ludovicus, Dei gratia Francorum rex... Notum facimus universis, presentibus et futuris, quod apud portum Pensiaci, ante nos, multis presentibus, Balduinus de Curcellis cognovit, quoniam quasdam domos Parisius, ante portam claustri, que fuerunt Aelulphi militis, in terra Sancti Eligii, clerico nostro Barbedor vendiderat ipse et uxor ejus Odelina, cum de hereditate essent domine domus. Porro de ipsa vendicione fiduciaverat Balduinus et uxor ejus garentisiam; et, in nostra presencia, de eadem garentisia Balduinus super terram suam dominum suum Buchardum de Monte Maurenciaco dedit ostagium, et nos prece et rogatu Buchardi in manu accepimus. Ut autem in postmodum rescindatur omnino calumpnia, et legitime facta constet empcio, scripture mandari et sigillo nostro consignari precepimus, subter inscripto nominis nostri karactere. Actum publice Pensiaci, anno incarnati Verbi mclxvii, astantibus in palacio nostro quorum nomina apposita sunt et signa. Signum comitis Theobaldi dapiferi. S. Guidonis buticularii. S. Mathei camerarli. S. Radulfi constabularii. Datum per manum Hugonis cancellarli. LIBER VIGESIMUS.
