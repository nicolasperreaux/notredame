Universis, etc. Dominus Gao de Malo Dumo, miles, asseruit quod ipse habebat et percipiebat duos solidos Parisienses capitalis census super quibusdam terris arabilibus, sitis apud Conffuentium juxta pontem Charentonii, nec non decimam et campipartem in eisdem terris. Item, asseruit quod ipse habebat sextam decimam partem in quatuor arpentis quarreriarum, sitarum apud Confluencium predictum. Confessus etiam fuit idem miles et asseruit, quod predicta omnia sunt et movent de feodo episcopi Parisiensis. Quos duos solidos capitalis census, decimam, campipartem, sextam decimam partem dictarum quarreriarum, cum omni jure, etc., idem Gaco, coram nobis constitutus, vendidit, quittavit, cessit et remisit imperpetuum reverendo patri G., Dei gratia Parisiensi episcopo, et ejus successoribus imposterum, pro sexaginta solidis Parisiensibus, jam sibi solutis, traditis et numeratis, prout confessus est coram nobis... De predicta vero garantiaanda et liberanda vendicione, ut dictum est, et de omnibus aliis supradictis complendis et observandis, idem Garo quinque solidos Parisienses capitalis census, quos dicit se habere apud Charotonnellum, moventes de feodo domini Almarici de Meullento, militis, ut dicebat, eidem domino episcopo et ejus successoribus, coram nobis, ypothece titulo, specialiter obligavit, et obligatos reliquit. Datum anno Domini millesimo ducentesimo quadragesimo sexto, mense martio.
