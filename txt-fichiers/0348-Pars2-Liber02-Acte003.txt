In nomine sancte et individue Trinitatis, Karolus, gratia Dei rex. Notum sit omnibus episcopis, abbatibus, ducibus, comitibus, vicariis, centenariis, telonariis, omnem rem procurantibus, fidelibus nostris, presentibus scilicet et futuris, quia, inspirante clementia Salvatoris, pro totius utilitate regni nostri ac defensione sancte Dei ecclesie atque Normannorum infestatione, una cum assensu et voluntate fidelis nostri Parisiace urbis Enee episcopi, placuit nobis extra predictam urbem, de erarii nostri scato, supra terram monasterii Sancti Germani suburbio commorantis, quod a priscis temporibus Autisiodorensis dicitur, subjectum etiam matri ecclesie Sancte Marie commemorate urbis oportunum majorem facere pontem. Post expletionem vero ejusdem pontis, tactus, ut credimus, rorecelesti, dignum judicavimus, pro amore Dei et sancte Dei genitricis Marie sanctique Stepbani, ipsum pontem Enee, predicti episcopi, successorumque suorum potestati subicere, quatinus tam ipse quam successores ejus ipsum pontem, una cum via que per terram Sancti Germani ad eundem pontem vadit, Deo propicio, ordinent, absque alicujus comitis ordinatione et in eadem emunitate permaneat, sicut antea fuit, et in preceplis antecessorum nostrorum et nostro de rua Sancti Germani continetur. Qua concessione facta, precellentie nostre placuit serenitati, tam ex predicto ponte quam ex via Sancti Germani jam predicti, que tendit ad eundem pontem, eidem scilicet Enee episcopo suisque successoribus auctoritatis nostre solidum inconcussumque statuere preceptum, ita ut tam ipse quam successores ejus in posterum sepe memoratum pontem cunctasque areas aque ejusdem pontis ac molendinos et quicquid ad eum justo ordine et legatione pertinere videtur, absque ullius comitis vel vicecomitis seu cujuslibet judiciarie potestatis contradictione, libero et pacifico teneant arbitrio. Et ut hoc nostre auctoritatis atque largitionis preceptum in Dei nomine per succedentia annorum curricula conservetur veriusque ab omnibus credatur, anuli nostri impressione subtersigillari ac decorari jussimus manuque propria nostra affirmare curavimus. Signum jnonogr. Karoli gloriosissimi regis. Gislebertus notarius. Data pridie idus julii, indictione ina, anno xxn domini Karoli, gloriosissimi regis. Actum palatio Compendio, in Dei nomine feliciter. Amen.
