In nomine sancte et individue Trinitatis. Ego Ludovicus, Dei gratia Francorum rex. Quoniam immensis adversitatum procellis, multimodis exactionum generibus, sancta Dei Ecclesia frequenter concutitur, nos quidem specialiter, quos Deus aliis voluit preesse et prodesse, ipsis nos periculis opponere debemus, ut quod aut negligentia omissum aut inordinate presumptum fuerit, in meliorem statum, Deo juvante, reformantes, Ecclesiam Dei ex tantis curarum fluctibus ad tranquillitatis portum valeamus perducere, et servitio Dei, cui servire regnare est, liberam et quietam omnino efficere. Volumus itaque viat uram quandam a Parisiensibus episcopis antiquitus possessam, sed nostris temporibus a quibusdam temere usurpatam, presenti scripto determinare, et certis eam limitibus ac terminis distinguere, ut jus suum ex integro Parisiensis obtineat ecclesia, ac de cetero totius altercationis sopiatur molestia. Terra igitur illa que incipit a porta claustri Beate Marie, ab illa scilicet porta que proxima est domibus Stepbani arcliidiaconi, illa inquam terra, a sinistro existens latere, sicut publica distinguit via, usque ad domum Ansoldi, et ab illa domo lineatim usque ad caput ecelesie Sancti Cristofori, et a capite illo usque ad muros veteris ecclesie Sancti Stephani, tota, inquam, terra illa cum edificiis suis, quemadmodum a predicta circumcingitur et clauditur via, undique usque ad muros claustri Beate Marie, sub potestate Parisiensis episcopi et in viatura tantummodo illius, jure antiquitatis existit; ita scilicet quod, si aliquis in tota terra illa quicquam forisfecerit quod ad viaturam pertineat, remota omnino regis potestate, episcopo tantum, aut his qui per episcopum tenent, debet emendari. Ad removendum etiam totius ambiguitatis scrupulum, consuetudines viarum, que in predicta terra continentur, distincte et aperte volumus explanare, ut, cognita veritate, quasi quodam rationis freno usurpantium violentia refrenetur. In omnibus ergo viis illis que sunt intra supradictam terram, si quis viaturam infregerit, nulli dubium est ad solum episcopum pertinere. Banleugam vero tam in viis quam in predicta terra si quis infregerit, quamvis tam ad regem quam ad episcopum forisfactura illa pertineat, tamen, si regi causam illam audire placuerit, et episcopo mandaverit, episcopus, audito regis mandato, placitum illud ante regem convocabit, ibique, rege presente, causa illa tractabitur; rege vero absente, coram episcopo diffinietur. Sciendum autem est quia spacium illud, quod est infra portas veteris ecclesie, sicut totus interior murorum ambitus continet, sub jure est episcopi, quemadmodum nova ecclesia, regis potestate omnino exclusa. Spacium vero illud, quod est a capite fracti muri veteris ecclesie usque ad Sequanam, transeundo scilicet ante curiam episcopi, liinc et inde, sub viatura est ejusdem episcopi. Banleuga vero ad similitudinem supradicte terre ante regem et episcopum tractari debet et emendari. Notandum quidem est, quia spacium istud et predicta terra illam habent banleuge consuetudinem, que est in burgo Sancti Germani, qui ad episcopum pertinet. Solebant preterea Parisienses episcopi, ex antiquo ecclesiastice consuetudinis usu, tam suos quam suarum ecclesiarum servos vel ancillas, Sancti scilicet Germani Parisiensis, Sancti Eligii, Sancti Marcelli, Sancti Clodoaldi, Sancti Martini de Campellis, absque ullo regis assensu, absque ulla regis calumpnia, vinculis servitutis omnino absolvere, et privilegio liblrtatis eos honorare. Ego igitur Ludovicus, Dei gratia Francorum rex, ecclesiarum consuetudines, que pro legibus debent venerari, non solum non violare, sed ab aliorum violentia eas defendere dignum et necessarium estimans, supramemoratam illius terre viaturam, quam et locorum spaciis et metarum terminis distinximus, servata quam diximus viarum vetusta consuetudine, servata etiam in omnibus episcoporum antiqua dignitate et potestate, Galoni, venerando Parisiorum episcopo, ejusque successoribus inrefragabiliter habendam et perpetuo possidendam concedo; ita scilicet ut prefatam viaturam cum predictis consuetudinibus tam ipse quam successores ipsius, absque ulla retractatione, sicut determinatum est, de cetero possideant, et servos Sancti Germani et ceterarum quas prelibavimus ecclesiarum, omnes, inquam, tam suos quam suarum ecclesiarum servos vel ancillas manumittendi licentiam habeant, et, in illa manumissione regis assensum nullatenus expectanles, plenam et perfectam potestatem exerceant. Illud etiam silentio preterire non volumus, quia servi supradictarum ecclesiarum, illi etiam servi qui sub proprietate et potestate Parisiensis sunt episcopi, in judicialibus causis, in forensibus placitis vel negotiis, contra liberos homines testificari minime permittebantur: unde res ecclesiastica cum gravi incommodo, cum magno dedecore, a plurimis plurimum opprimebatur. Ad honorem igitur et utilitatem sancte Parisiensis ecclesie, habito episcoporum ac procerum nostrorum communi consilio , generali statuimus edicto, regia confirmavimus auctoritate, ut, in omnibus causis, placitis et negotiis, contra liberos homines predicti specialiter servi testificandi et bellandi habeant licentiam , nullusque, occasione servitutis ecclesiastice, si alia non impedierit causa, testimonium illorum improbare aut calumpniari presumat. Bellandi quidem licentia hac ratione iliis conceditur quod, si aliquis liber homo eos de perjurio aut de falso testimonio appellare et comprobare voluerit, probationem illam aut duello perficiat, aut supra sanctas reliquias eorum juramentum recipiens, sine alia contradictione, illorum testimonio plane acquiescat. Quicumque ergo temeraria presumptione secus egerit , eosque a testimoniis et bellis repudiaverit, non solum regie auctoritatis et publice institutionis reus existat; sed querelam negocii sui vel placiti inrecuperabiliter amittat, et, donec episcopo quem offendit et persone quam repudiavit juste et condigne satisfecerit, excommunicationis sententia feriatur, et ad testificandum interea non admittatur. Verumtamen, quia humane fragilitatis est, quod ea etiam que cotidie sub nostra peraguntur presentia subito a nostra elabuntur memoria, presentem cartam, consuetudines et jura Parisiensis episcopi liquido exponentem, fieri precepimus, ut auctoritate nostra resurgat antiquitas et libertas ecclesiastice possessionis, et, juvante scripto, pervigil memoria casum excludat repentine oblivionis. Nomina vero episcoporum, comitum ac procerum, nostrorum qui lmic institutioni assensum prebuerunt, huic carte inseruimus, eamque sigillo nostre majestatis corroboravimus; astantibus de palacio nostro quorum nomina sub titulata sunt et signa. † Signum Anselli de Garlanda, tunc temporis dapiferi nostri. S. Hugonis, cognomine Strabonis, constabularii nostri. S. Gisleberli de Garlanda, buticularii nostri. S. Guidonis, camerarii nostri.
