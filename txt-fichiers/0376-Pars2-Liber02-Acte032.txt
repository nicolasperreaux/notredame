In nomine sancte et individue Trinitatis. Hlotharius genitor, genitusque ejus Hlodovicus, utrique, opitulante gratia Dei, Francorum reges. Si sacerdotum, etc. Iccirco notum esse volumus omnibus sancte Dei Ecclesie fidelibus, tam nostris presentibus quam scilicet et futuris, quia vir venerabilis Elisiardus, Parisiensis ecclesie episcopus, nostre innotuit serenitati, suggerentibus itaque ac intervenientibus dilectis fidelibus nostris, videlicet dulcissima comjuge Emma, atque Hugone, excellentissimo duce, egregiisque presulibus Alberone Remensis, Gibuino Cabilonensis, quod, pro Dei omnipotentis amore et futuro ejusdem congregationis cavendo periculo, ne, aliqua successorum suorum aut secularium personarum negligentia vel parcitate, ordo in ea sede commemorata futuris temporibus perturbaret canonicus, quandam potestatem, Spedonam nomine, cum ecclesia in honore sancti Beati dicata, ac villam vocabulo Macerias, cum terris cultis et incultis, vineis, silvis, molendinis, pratis, pascuis, piscariis, aquis, aquarumve decursibus, et cum omnibus inibi juste legaliterque aspicientibus, quam idem prelibatus presul Elisiardus, amore Dei ductus, tam a suo quam a successorum suorum dominio auferens, in fratrum Sancte Marie prefate sedis delegavit usus, per hoc regale preceptum stabili jure eis concederemus. Preterea, humiliter exorantes, petierunt ut, pro divino intuitu et pro ipsius congregationis cavenda necessitate, avorum nostrorum precepta regum, ex stipendiis ipsorum fratrum, que in membranulis vetustissimis continebantur inserta, in hujus corpore precepli breviter accumulata, regali auctoritate, reconfirmaremus ad integrum. Ob firmitatem tamen religionis peciit memoratus Elisiardus episcopus, ut et claustrum ipsius congregationis, sicut abavo nostro rege Karolo, supplicante Te udulpho, ejusdem loci episcopo, confirmatum est, jure perpetuo ac stabili ordine corroboraremus, quo, absqué ullius inquietudine tam ipsius sedis episcopi quam aliarum personarum, securi viverent et unusquisque canonicus suam propriam domum cum omni substantia dare vel vendere valeat cuicumque voluerit, tantum ex fratribus, velut constitutum est a priscis temporibus. Nos vero petitioni eorum, quia necessaria et rationabilis erat, assensum prebentes, velut postulaverunt fieri adjudicavimus, quatinus, nulla occasione nec rei publice servitio, quisquam ex successoribus seu secularibus personis impedimentum in futuro eis inferre potuisset, pro quo a via rectitudinis et observatione canonica eos oberrare necesse foret; sed, de rebus sibi deputatis contenti, absque necessitate et inopia, canonicum ordinem tenere et sine prevaricatione, quantum humana sinit fragilitas, observare quivissent; ex semetipsis semper per communem omnium assensum eligentes prepositum et decanum, qui et eorumdem provideant villas et debita stipendia fratribus fideliter administrent. Quapropter statuimus atque jubemus, et nostra preceptione confirmamus eis villas quas dudum per privilegia et per precepta regum habere noscuntur, ad eorum necessitates procurandas, et metu futurorum casuum propellendo, videlicet : Ondresiacum cum ecclesia et altare omnique integritate et suis adjacentiis; Aureliacum cum ecclesia et altare suisque appenditiis; Civiliacum cum ecclesia et altare et omnibus inibi adjacentibus; Layacum, Castanedum cum ecclesia et altareomnibusque adjacentibus; Baniolum cum ecclesia et altare ceterisque appendiciis; Sulciacum cum ecclesia et altare, et res in Larziaco et in Lotueo Villa, cum omnibus ad usus fratrum pertinentibus; Cristoilum cum ecclesia et altare, vel quicquid inibi ad predictorum stipendia pertinet. Hec enim septem altaria, Parisiace sedi attinentia, predictus presul Elisiardus ex proprio dominio, sine sua suorumque successorum venditione, nullo contradicente, stipendiis perpetualiter attribuit ipsorum fratrum : Eliriacum videlicet, Steovillam, Rosetum, Cellas et Vernou, Machelum etSamesium, Mintriacum et Mauriacum, cum ecclesiis et universis ad se pertinentibus; Viriacum cum omnibus que videntur ad predictorum usus fratrum aspicere; sed et medietatem none ac decime que de rebus ipsius ecclesie abstracte fuerant, ab his qui eis utuntur, accipi solent. Hanc ergo predictam potestatem Spedonam, et has nominatas villas cum omnibus appenditiis et redditibus suis, ut diximus, ad omnes ejusdem congregationis necessitates et sustentacula mortalis vite ministranda, vel quod a longo tempore ibidem sunt aspiciencia, vel ad presens aspicere videntur, aut deinceps a Deum timentibus additum vel collatum fuerit, regali auctoritate et indulgentia, per hoc preceptum confirmationis nostre, stabili jure eis concedimus ac confirmamus; precipientes ut nullus episcoporum per successiones subtrahere, minuere aut ad usus suos retorquere, vel alicui in beneficium tribuere, neque ullum impedimentum ex predictis rebus eis inferre, sed nec servitia ex eisdem villis exactare, neque ullas in aliqua re exactiones inde exigere presumant; si augere eis aliquid placuerit, licitum habeant; distrahendi autem vel minuendi ea que pro Dei statuta sunt amore , nequaquam valeant. Eo namque ordine precipimus et corroboramus pro salutis nostre remuneratione, et pro sancte Dei Ecclesie statu reique publice gubernatione, velut ab antecessoribus nostris confirmatum est, ut nullus unquam ex judiciaria potestate accinctus, vel quocumque modo nullisque ingeniis, in predictis villis aliquam judicandi potestatem inibi exerceat; neque aliquem censum, neque teloneum, neque ripaticum, neque rotaticum, neque portaticum, neque bannum, nec freda, nec ullas districtiones faciendas, nec ullas paratas requirendas, nec foraticum, nec pulveraticum, nec ullas leges faciendas, nec de liberis hominibus albanisque ac colonibus, in supradicta terra commanentibus, aliquem censum vel aliquas reddibitiones accipere presumat, seu quicquid fiscus noster exigere aut sperare presentialiter potuerit, requirere non presumat. Et si forte, calliditate judicis aut alicujus persone, ipse emunitates alicubi inrupte fuerint, priscorum lege, id est solidis DC , multetur. Petimus ergo successores nostros, ut hanc nostram liberalissimam ita conservent concessionem, sicut ea que, ob amorem Dei eternamque mercedem, statuerint a suis voluerint successoribus esse servanda. Et ut hec auctoritas , quam ob dilectionem Dei et animarum nostrarum remedium statuimus, firmiorem, in Dei nomine, obtineat vigorem, et deinceps perpetualiter inconvulsa permaneat, manibus propriis eam subterfirmavimus. Signum Hlotarii gloriosis monogr. simi regis filiique ejus monogr. Hludovici. Ernulfus, cancellarius, ad vicem Alberonis archiepiscopi, recognovit. Actum Compendio palatio.
