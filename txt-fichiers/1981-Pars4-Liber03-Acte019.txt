Statutum est et sollempniter ordinatum in capitulo Parisiensi, qucd quando contigerit personam aliquam in ecclesia Parisiensi decedere, quod matricularii laici habebunt lectum ita furnitum, prout corpus dicte persone in ecclesia fuerit deportatum. De canonicis vero simplicibus ita est ordinatum et statutum, quod dicti matricularii habebunt lectum cum duobus linteaminibus tantum. De servientibus majori altari,... quod unum linteamen, sive duo, si inventa fuerint cum corpore defuncti, tantum habebunt. De beneficiatis vero et aliis,.. quod duodecim denarios habebunt solummodo. Tenebuntur vero dicti matricularii pulsare campanas, quando corpus apportabitur ad ecclesiam, et quando incipiet fieri commendatio, et quando corpus defuncti ad sepulchrum deportabitur. Et hanc ternam pulsationem campanarum facere tenebuntur pro beneficiato, in ecclesia Parisiensi et aliis, dicti matricularii. Pro personis vero et canonicis et majori altari deservientibus fient depulsationes campanarum, prout est ab antiquo ordinatum ac statutum.
