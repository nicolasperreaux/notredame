Ego Rogerus , Dei gratia Fossatensis ecclesie abbas, et totus noster conventus, notum fieri volumus universis tam presentibus quam futuris, quod nos, Garnerium de Domibus, filium Dode, a jugo servitutis, qua nobis tenebatur astrictus, absolvimus et ipsum domino episcopo Parisiensi, cum omni substantia et possessionibus et heredibus suis, quos vel habet vel habiturus est, et cum eadem conditione qua nobis erat obnoxius, perpetuo habendum concessimus; hoc tenore, quod dominus episcopus Parisiensis quendam hominem suum, Steplianum, scilicet, de Domibus, filium Bernardi, eodem modo nobis futuris temporibus habendum concessit. Quod ut inrefragabiliter teneatur in posterum, presenti scripto et sigilli nostri auctoritate, dignum duximus premunire, etc.
