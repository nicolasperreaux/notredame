Ego Mauricius, Dei gratia Parisiensis episcopus, notum fieri volumus universis tam presentibus quam futuris, quod Ledesmallus, miles, de Villescoblen nobis, quadraginta librarum precio, vendidit, quicquid frater suus, Thomas, canonicus, apud villam Sancti Clodoaldi, aut in vineis aut censu nummorum et vini, aut pressoragio, aut in oblitis, aut corveiis, nomine ipsius Ledesmalli possidebat; que omnia ad ipsum Ledesmallum reditura erant et ad feodum nostrum pertinebant. Hanc autem venditionem concesserunt fratres ejus, scilicet, Thomas, canonicus, et Hungerius, miles, et filii ejusdem Ledesmalli, Matheus, miles, et Philippus, nondum miles, qui se hujus venditionis fidejussores , cum patre suo, fidei interpositione constituerunt, et se garantiam laturos compromiserunt; quod etiam Philippus, primo anno milicie sue, infra mensem quo submonitus fuerit, se facturum, similiter fide interposita, pollicitus est. Fuerunt etiam alii fidejussores, scilicet, Hugo de Plesseio et Hugo de Sancto Jonio.  Testes qui affuerunt : Galterius capellanus, Erchembaldus decanus, Bruno canonicus, Johannes sacerdos, Petrus miles, Matheus Panis, Seherius, Andreas prepositus, Matheus panetarius noster, Garnerus, Sadorinus, Ascelinus de Trembleyo, Girbertus major. Fidejussioni Hugonis de Plesseyo interfuerunt, Johannes nepos noster et Johannes Rufus. Fidejussioni vero Hugonis de Sancto Jonio interfuerunt, Thomas marescallus, et Guilertus et Matheus, servientes nostri. Quod ut futuris temporibus ratum et inconcussum teneatur, scripto commendari et sigilli nostri auctoritate dignum duximus roborari. Actum publice, apud Sanctuin Clodoaldum, anno incarnationis Dominice millesimo centesimo sexagesimo nono, episcopatus vero nostri anno nono.
