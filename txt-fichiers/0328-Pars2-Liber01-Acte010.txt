Johannes episcopus, servus servorum Dei. Clara illustrisque priorum et prescia futurorum vigilantia et prolixa antiquitatis diligentia providis prudentie oculis omni auctoritate dignissimum instituit, ut quicquid, pro cujusque commoditatis oportunitate et altioris negotii ratione, novandum aut immutandum videretur esse, scriptis et annalibus sollicite adhibitoque ratum fieret stare Æzcj. Quapropter ego Raginaldus, pace Superni, ferula pastoralitalis Parisiorum moderator, et dicentis illius non surdus auditor : Quod possumus unusquisque viribus, in domo Dei laboremus; tum vero caulis dominici ovilis non tam preesse quam prodesse sollicitus, premiis et spe retributionis eterne inductus, notum esse volui omnibus catholice fidei cultoribus, tam succedentibus scilicet quam et presentibus, primores canonice religionis Paiisiace sedis tribunal numinis vel mansuetudinis convenisse nostri, non indigna pacto rogandi, videlicet quatinus medietatem hospitalis Sancti Cristofori pertinentem hactenus presulum ditioni, ad solvendam unitatis integritatem, illorum medietati adiceremus. Quibus assensum prehendo benigne impendentes favorem, commodum fecimus eorum satisfieri votis; et concedendo eis, spectabilium presentia utriusqueordins personarum et reipublice frequentia cetus, ob sempiterne renumerationis vicem, obtulimus predictam hospitalis medietatem, quam, vice beneficii, domnus Lysiernus arcliidiaconus ex nobis hactenus tenuisse videtur; ut habeant utrasque medietates ad omnem integritatem nunc et deinceps predicti canonici Sancte Marie Parisiacensis ecclesie, post excessum domni Lysierni archidiaconi, absque omni controversitate et inquietudine ac omni departitione; nec teneantur obnoxii de hac causa cuique successorum nostri, per ullius redibitionem officialitatis aut servicii. Hujus autem ut auctoramenti testificatio inconvulsa et indissolubili sublimitate et frequentia sancte synodi roborari decrevimus, quod et, Deo annuente, peregimus, subsignando et imponendo primitus manus. Si quis vero callidus impositor et ecclesiastice auctoritatis vipereus anfractor adnullare vel testamentum conatus fuerit, ire et maledictioni sancte et individue Trinitatis subjaceat, et sulphureis vorticibus Cochiti demersus, profundis inferorum tenebris perpetuo conquiniscat et contabescat; sitque illi pars cum Datan et Abyron, Symone mago, Juda traditore Domini atque Pylato, et cum omnibus qui dixerunt Domino Deo : Recede a nobis; scientiam viarum tuarum nolumus. Datum III nonas decembris, per manus Petri, abbatis et cancellarii sancte apostolice sedis, anno III pontificatus domini Johannis, octavi decimi et universalis pape, in sacratissima sede beati Petri apostoli, indictione v. †Rainaldi, Parisiorum episcopi.
