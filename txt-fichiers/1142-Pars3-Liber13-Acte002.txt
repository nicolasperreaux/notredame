In nomine sancte et individue Trinitatis. Amen. Ego Philippus, comes Flandrie et Viromannie, notum facio tam presentibus quam futuris, quod totum avieu sive in pratis, sive in nemore, ecclesie Beate Marie Parisiensis libere et quiete possidendum reddidi, et quicquid juris in eo habere dicebar eidem ecclesie remisi et donavi in perpetuum possidendum; ita ut prefata ecclesia vel illud extirpare vel quicquid ei placuerit, preter villam et municionem, absque ulla contradiccione, de eo possit facere. Quod ut ratum, etc. Actum publice Attrebati, anno incarnacionis Dominice m c lxx v.
