In decimis, in hifeernagio, mareschia et vino, percipit prioratus de Diogilo duas partes, et capitulum Parisiense percipit sextam partem illarum duarum partium in omnibus, preterquam in leguminibus et viciis. In leguminibus vero et viciis prioratus de Gorneyo percipit tertiam partem duarum partium, in qua tertia parte capitulum Parisiense percipit tertiam partem. Item, apud Gonesse, in decima quadam bladi, decima altaris appellata, que colligitur in terris que fuerunt Buchardi de Monte Mauriaci, in quibus sunt circiter XL arpenta terre, percipit prioratus de Diogilo partes duas, et capitulum Parisiense tertiam. In decimis autem supradictis bladi prioratus de Diogilo percipit forragium. In tractu tamen et trituratione non potest quicquam facere sine consensu capituli. Porcos vel alia animalia in curia granchie in qua recipiuntur decime, quamdiu granum ibi extiterit, non potest quicquam introducere absque consensu capituli. Item, in minuta decima, tam apud Gonesse quam apud Val Dernaut, prioratus de Diogilo percipit duas partes, et prioratus de Gorneio tertiam partem illarum duarum partium; in qua tertia parte capitulum Parisiense percipit tertiam partem, sicut de leguminibus et viciis. Hec autem decima colligitur in feriis paschalibus, item, in tortellis sive panibus qui debentur in festo sancti Stephani, sancti Petri et sancti Nicholai et Vallis Dernaudi ecclesiis percipit prioratus de Diogilo duas partes, et in illis duabus partibus capitulum percipit tertiam partem; et similiter in candelis Purificationis et sancti Bartholomei. Item, in terra atrii de Gonessa et in quibusdam terris que fuerunt domini Bochardi de Monte Mauriaci, que dicuntur terre atrii, habet capitulum Parisiense tertiam partem in censu capitali, in foragiis et rotagiis. Et in novem oblitis habet capitulum Parisiense tertiam partem ; que tertia pars valet tres capones et tres denarios et tres minas avene et tres panes, quorum quilibet debet valere quartam partem mine bladi. Item, in quinque solidis qui debentur reddi quando oblite redduntur, scilicet in crastino natalis Domini, habet capitulum Parisiense terciam partem. Habet etiam tertiam partem in tota justitia terre atrii et in omnibus proventibus; sed nichil percipit capitulum Parisiense in furno et pastu. Item, de quinque solidis census capitalis qui redditur in mayo, habet capitulum Parisiense tertiam partem. Item in octabis beati Dyonisii redduntur viginti et octo solidi et mi denarii et obolus de censu capitali, in quibus capitulum Parisiense percipit tertiam partem. Item, apud Gonesse, in campiparte quarumdam terrarum, circiter octoginta arpennos, habet capitulum Parisiense quintam partem campipartis; que canipipars ita recipitur : a cultore accipiuntur sex garbe, et septima datur pro campiparte. Item, in tribus solidis et duobus denariis censualibus qui redduntur in medio mayo, et totidem in octabis beati Dyonisii, ratione earumdem terrarum, habet capitulum Parisiense quintam partem. Item, in uno sextario avene, qui datur pro uno arpento terre, site super vivarium, et duobus caponibus, et duobus panibus, quales fiunt in domibus hominum, et duobus denariis, quæ omnia reddi solent in crastino natalis Domini, habet capitulum Parisiense quintam partem. Pro hiis autem et pro omnibus supradictis, ego Petrus de Cortenaio, Parisiensis canonicus, debeo stationem reddere capitulo Parisiensi, singulis annis, qualem et quando vir bone memorie Herbertus, quondam capellanus, qui predicta tenuit ante me; hoc mutato, quod pro vino reddam vi denarios, secundum ordinationem quam instituit capitulum de solvendis stationibus. Pro supradictis etiam debeo capitulo Parisiensi qnatuor modios bladi, ad mensuram de Gonessa, scilicet duos modios hibernagii, quale provenit de grangia decimaria de Gonessa, et duos modios avene, qualis provenit de predicta granchia. Hos autem quatuor modios debeo reddere apud Gonessam capitulo vel ejus nuncio vel ei qui erit, loco capituli, ad hec institutus. Ut autem obligatio, qua obligor pro predictis capitulo Parisiensi, firma permaneat, quam diu predicta erunt in manu mea, presentibus litteris sigillum meum apposui. Actum anno Domini MCC tricesimo nono, mense januario.
