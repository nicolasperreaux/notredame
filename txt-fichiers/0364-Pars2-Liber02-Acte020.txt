In Christi nomine. Ego Lucdovicus, Dei miserante providentia, Francorum rex. Cum, juxta sacratissimarum legum instituta, etc. Noverint igitur omnes, tam presentes quam futuri, quoniam domnus Gerberlus Parisiorum episcopus, domnusque Stephanus, cancellarius noster et Parisiensis ecclesie archidiaconus, serenitatis nostre presentiam adierunt, ac domni Karoli, predecessoris nostri, gloriosi Francorum regis, de immunitate et confirmatione claustri Parisiensis ecclesie preceplum celsitudini nostre obtulerunt, humili petitione deprecantes, quatenus et illud auctoritate regia confirmaremus, et ad sancte Dei genitricis honorem et exaltationem eidem claustro et ipsius libertati aliquid ex nostra parte superadderemus. Nos vero, humilem et congruam eorum petitionem indignum repellere judicantes, preceptum claustri et canonicorum libertatem, a predecessoribus nostris et a predicto Karolo rege collatam et confirmatam, in perpetuum confirmavimus, et ut ex liberalitatis nostre munificentia benignius ageremus, domos Huberli Silvanectensis et Algrini Stampensis ejusdem ecclesie canonicorum, que antea de claustro non erant, ante portam ecclesie ad occidentalem videlicet plagam sitas, cum earum appenditiis et omnibus que infra ipsarum muros usque ad fluvium Secane continentur, claustro Beate Marie et ipsius libertati superaddimus, et in claustrum perpetua stabilitate confirmamus; ita scilicet ut neque rex, neque episcopus, neque prorsus alia quelibet persona, in ipsis sive in earum appenditiis exactiones vel consuetudines aliquas ulterius requirere vel accipere presumat; sed in eadem libertate et tuitione alterius claustri perpetuo et inviolabiliter persistant. Ut autem hoc nostre auctoritatis preceptum per futura tempora inviolabilem obtineat firmitatis vigorem, sigilli nostri actoritate et nominis nostri karactere firmari et coroborari disposuimus. Actum Parisius, anno incarnati Verbi MCXIX, regni nostri xn, Adelaidis regine vi. Astantibus in palatio nostro quorum nomina sub titulata sunt et signa. Signum Willelmi dapiferi. S. Hugonis constabularii. S. Gisleberti buticularii. S. Guidonis camerarii. Data per manum Stephani cancellarii monogr. .
