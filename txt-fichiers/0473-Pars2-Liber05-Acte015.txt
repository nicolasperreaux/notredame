Frater Micbael, ordinis Sancte Trinitatis et captivorum dictus minister major, licet indignus, ceterique ministri et fratres ejusdem ordinis in generali capitulo apud Cervum Frigidum congregati, universis presentes litteras inspecturis, salutem et devote orationis hostiam salutarem. Noveritis quod fratres nostri receperunt a venerabili patre Guillelmo, episcopo Parisiensi, ct a venerabili viro decano et capitulo Parisiensi, ecclesiam et domum Sancti Maturini Parisiensis in omnimoda obedientia, subjectione et reverentia, in qua antecessores eorum dictas ecclesiam et domum tenuerant et possederant; promittentes etiam se bona fide dictis episcopo, decano et capitulo omnimodam obedientiam, subjectionem et reverentiam super predictis in perpetuum servaturos, renunciantes omnibus privilegiis et litteris impetratis et impetrandis super premissis. Nos vero, de consensu totius capituli nostri generalis, consentimus omnibus predictis, et ea rata habemus et approbamus. In cujus rei testimonium, presentes litteras sigilli nostri generalis capituli munimine roboravimus. Datum apud Cervum Frigidum, anno Domini MCCXXX, feria ma post Trinitatem . LIBER SEXTUS. DECANORUM.
