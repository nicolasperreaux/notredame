Odo, Dei gratia Parisiensis episcopus, etc. Notum facimus quod, cum decanus et capitulum Parisiense, ad preces nostras, nobis liberaliter concesserunt et benigne, quod singulis annis, in crastino sancti Bartholomei apostoli, facient festum beati Bernardi, primi Clarevallensis abbatis, in ecclesia Parisiensi, ad dimidium duplum , assignavimus et contulimus eis in perpetuam elemosinam decimam illam quam emimus apud Buc, versus Castrum Forte; ita quod inde annis singulis, in festo predicto, ad matutinas distribuentur singulis canonicis presentibus et quatuor matriculariis presbiteris, singulis videlicet vi denarii. Si quid vero residuum fuerit de precio fructus decime supradicte, distribuetur clericis cliori Parisiensis, sicut extendi poterit ad singulos illorum qui predictis intererunt matutinis. In cujus rei perpetuam firmitatem, etc. Actum anno Domini MCCVII, mense augusti.
