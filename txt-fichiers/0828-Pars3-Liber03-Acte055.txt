Universis... Dominus Johannes de Valle Grignosa, miles, et Margareta, ejus uxor, asseruerunt quod ipsi habebant, ex hereditate propria dicti militis, tenebant et possidebant terciam partem magne decime de Longo Jumello, in blado, vino, avena et semine cujuscumque generis et leguminum existentis; que tercia pars ipsius decime onerata est in uno modio grani, videlicet medietate mixtolii et medietate ordei; qui modius grani debetur annuatim religiosis mulieribus abbatisse et conventui de Villaribus, juxta Feritatem Aalesie, et debet persolvi apud Longum Jumellum, eo tempore quo blada in granchia decimarum triturantur dicte ville; item, et in tercia parte vini quod debetur, annuatim ad Pascha, illis qui habent terras arabiles aut vineas in decimaria dicti loci; item, et in tercia parte straminis quod debent particionarii dicte decime, videlicet tribus vicibus quolibet anno, ad spargendum in ecclesia de Longo Jumello tribus festis infra scriptis, videlicet : in festo Omnium Sanctorum, ad Nativitatem Domini et ad Purificationem beate Marie virginis subsequentem. Item, asseruerunt dicti dominus Johannes et Margareta, ejus uxor, quod predicta granchia decimaria de Longo Jumello ad ipsos dominum Johannem et Margaretam pertinebat ex hereditate dicti Johannis, et debebat idem Johannes predictam grancliiam de omnibus ad sumptus suos proprios sustinere, et duodecim denarios annui capitalis census, qui debentur relicte defuncti Andree de Plexevo, annuatim persolvere de eadem; salvo tamen quod decanus et capitulum Parisiense habent et habere debent in eadem granchia, et alii eciam parcionarii dicte decime, ad reponendum blada tionis quam ipsi decanus et capitulum et alii partionarii habent in Johannes et Margareta tenebant in feodo a domino Johanne de Clmayo, milite, qui primus est dominus, ut dicebant, feodi supradicti; et in retrofeodo tenetur a domino Johanne de Condrayo Lisyardi, secundo domino dicti feodi, ut dicebant. Quam siquidem terciam partem dicte decime, ut dictum est, oneratam, et quicquid habebant in dicta granchia decimaria, cum omni jure, dominio, proprietate, possessione et quibuslibet actionibus, realibus et personalibus, que sibi in ipsa tertia parte dicte decime et in tota dicta decima, ratione dicte tercie partis, et etiam in granchia supradicta, prenominati dominus Johannes et Margareta vendiderunt coram nobis, et, vendicionis nomine, concesserunt in perpetuum et quittaverunt supradictis decano et capitulo et ecclesie Parisiensi in manu mortua tenendam, ab ipsis decano et capitulo Parisiensi possidendam et habendam perpetuo in manu sua, sine coactione vendendi, distrahendi, aut extra manum suam ponendi, pacifice et quiete, pro quadringentis libris Parisiensibus, jam dictis venditoribus solutis et traditis in pecunia numerata... Preterea supradictus dominus Johannes de Clmayo, confitens et asserens se esse primum dominum feodi dicti loci, et dictus dominus Johannes de Condrayo, asserens se similiter esse secundum dominum feodi predicti, in nostra presentia constituti, venditionem supradictam, in manu mortua, ut dictum est factam, voluerunt, laudaverunt et ratificaverunt ac concesserunt, cedentes et transferentes, etc... Datum anno Domini millesimo ducentesimo septuagesimo septimo, die lune post Trinitatem.
