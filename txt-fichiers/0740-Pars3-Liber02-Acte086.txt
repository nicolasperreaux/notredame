Odo, Dei gracia Parisiensis episcopus, dilectis in Christo H. decano totique capitulo ejusdem ecclesie, salutem in Domino. Noveritis quod, cum Odelinam, filiam Radulfi de Fossato, nostram ancillam, nobis et nostris successoribus episcopis Parisiensibus concesseritis et quittaveritis, ut sit uxor Willelmi, majoris nostri de Victoricio, et res ipsius mulieris, cum tota sua posteritate que nascetur ex ea, quitaveritis omnino cum ipsa, vobis unam de ancillis nostris, que vobis placuerit, equalem huic, cum locus advenerit, sine difficultate trademus et similiter quitamus. In cujus rei testimonium, presentem cartam sigillo nostro muniri fecimus. Actum anno Domini mcc quarto, pontificatus nostri anno viii.
