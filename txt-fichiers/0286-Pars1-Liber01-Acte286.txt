Anno eodem, die veneris post festum beati Andree, Odo de Villaribus fecit homagium domino Parisiensi episcopo Stephano, de viginti una libris Paris, quas habet in transverso de Confluencio, moventibus de hereditate Johanne uxoris sue, filie quondam defuncti Ade Flamingi, quondam civis Parisiensis; et hoc apud Sanctum Victorem Parisius, presentibus magistro H. ballivo dicti episcopi, et fratre Johanne Tampier de ordine Predicatorum; et fuit homagium ligium.
