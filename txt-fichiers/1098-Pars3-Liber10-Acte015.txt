Universis... officialis curie Parisiensis, etc. Notum facimus quod, in nostra presencia constitutus, Guerinus dictus Poignart, decanus de Liricantu, promisit, fide data, se non usurum privilegio clericali contra venerabiles viros decanum et capitulum Parisiense nec contra aliquem canonicum Parisiensem; volens insuper et concedens quod, si contra capitulum Parisiense aut aliquem de dictis canonicis utatur privilegio clericali, ex tunc, eo ipso, dictum capitulum ipsum Guerinum privare possit penitus decanatu de Liricantu. Datum ad peticionem dicti Guerini, anno Domini m cc l iiii, die martis post festum beati Bartholomei apostoli.
