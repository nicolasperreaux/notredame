Universis presentes litteras inspecturis, officialis archidiaconi Parisiensis, salutem in Domino. Notum facimus quod, coram nobis constituti, Gaufridus de Pontisera, civis Parisiensis, et Maria, ejus uxor, asseruerunt quod ipsi habebant et percipiebant, annis singulis, quatuor libras Parisienses incrementi census seu annui redditus, super quadam domo, sita Parisius, in magno vico Sancti Honorati Parisiensis, contigua domui Roberti de Cercellis, ex una parte, et domui Hervei Britonis, ex altera, in censiva domini Parisiensis episcopi, ut dicebant. Que domus onerata est, ut dicebant, in sexaginta et decem solidis Parisiensibus, ante dictas quatuor libras debitis, ut dicebant, Matheo dicto Forre et Johanni dicto Iy Gay... De quibus quatuor libris Parisiensibus incrementi census sive annui redditus, predicti Gaufridus et Maria, ejus uxor, coram nobis constituti, recognoverunt se vendidisse et imperpetuum quittavisse domino Parisiensi episcopo et causam habentibus ab eodem, ad opus luminaris faciendi in ecclesia Beate Marie Parisiensis, in honore beate Anne, nativitatis Domini et Purificationis, quinquaginta solidos Parisienses, habendos et percipiendos ab eodem domino Parisiensi episcopo, et causam habentibus ab eodem, super dicta domo, annuatim imposterum, quatuor terminis Parisius consuetis, imediate post dictos sexaginta et decem solidos, pro triginta et octo libris Parisiensibus, jam sibi solutis in pecunia numerata, ut ipsi venditores confessi sunt coram nobis. Renunciantes, etc... Datum anno Domini millesimo ducentesimo quinquagesimo octavo, mense aprili.
