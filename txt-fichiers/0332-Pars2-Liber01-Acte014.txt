Alexander episcopus, servus servorum Dei, dilectis filiis B.z‘ decano et capitulo Parisiensi salutem et apostolicam benedictionem... Ex litteris autem, quas nobis devotio vestra transmisit, evidenter accepimus quod, quia quidam vestrum, alienis insistentes negotiis, raro ecclesie vestre sui presentiam exhibebant, et ceteri eandem licentiam absentandi se velint habere, communi consilio, illos canonicorum vestrorum forinsecos ordinastis, qui per medietatem anni in ecclesie vestre servitio assidui non fuerint; ita tamen quod circa quatuor marcas argenti de prebenda sua annuatim recipiant; eis exceptis qui in servitio nostro vel regis Francorum permanserint; et hoc sub anathematis interpositione firmastis. Unde nos, paci, quieti et utilitati vestre, sicut diximus, paterna meditatione providere volentes, prescriptam institutionem, sicut a majori et saniori parte capituli facta est, ratam et firmam habemus ; et, ne quor umlibet valeat presumptione mutari, eam auctoritate apostolica confirmamus, et presentis scripti patrocinio communimus; statuentes ut nulli omnino hominum liceat, etc. Datum Tusculani, II idus decembris.
