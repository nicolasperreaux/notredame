Anno septuagesimo tertio predicto, die lune ante festum beati Andree apostoli, Guillelmus de Gornai, miles, fecit homagium domino S. episcopo Parisiensi, sicut feodum debet et jus exigit, de omni feodo quod ab ipso episcopo tenet apud Brunay, quem emit a Philippo de Brunai armigero; et hoc in domo episcopali Parisius, in camera officialis Parisiensis, presentibus Gaufrido de Barro, decano Parisiensi... Vincentio de Darneto, scolastico Aurelianensi;... Petro de Kala, canonico de Campellis in Bria, et multis aliis clericis et laicis.   Idem autem Guillelmus , processu temporis, obtulit se facturum homagium domino R. Parisiensi episcopo, de premissis ‘, et hoc die jovis ante festum beati Bartholomei.
