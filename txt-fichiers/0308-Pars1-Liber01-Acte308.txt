Maria domina de Caprosia, relicta defuncti Hervei, quondam domini de Caprosia, fecit homagium reverendo patri Stephano, Parisiensi episcopo, apud Villam Cereris, in capella dicti episcopi, de feodo castri et castellanie de Maurepast, quod castrum et castellaniam dominus de Maurepast tenet ab eadem domina in feodum, et dicta domina tenet illud a dicto domino episcopo immediate, ratione filie sue quam habet in tutela sua. Presentes autem interfuerunt... Guillelmus de Spissis, canonicus de Capella in Bria, et Petrus Provincialis, clericus dicti domini episcopi, necnon domini Philippus de Villa Faverosa, et Ernulphus d’Antoune, milites; Egydius Draperii, baillivus dicte domine... Actum anno Domini MCCLXX octavo, die sabbati post festum beati Andree apostoli, in loco predicto.
