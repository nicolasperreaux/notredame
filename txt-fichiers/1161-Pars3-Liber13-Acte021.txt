Universis presentes litteras inspecturis, officialis curie Parisiensis, etc. Notum facimus quod, in nostra presencia constitutus, Droardus de Partiaco, Suessionensis dyocesis, asseruit et recognovit in jure, coram nobis, se esse hominem de corpore ecclesie Beate Marie Parisiensis, et quod decanus et capitulum ipsius ecclesie habent forismaritagium in eundem. Item, asseruit quod ipse, pro suo forismaritagio, solvat denarios, mandato decani et capituli predictorum. Et quia ipse Droardus amplius pro suo forismaritagio solvere non volebat, et dixerat quod dicti decanus et capitulum plus juris in ipsum, racione forismaritagii, non habebant nec habere debebant, dictus Droardus asseruit et recognovit, coram nobis, quod hoc ipsis decano et capitulo emendaverat, ad voluntatem eorumdem; et promisit, etc. Datum anno Domini millesimo ducentesimo septuagesimo secundo, die sabbati ante Penthecosten.
