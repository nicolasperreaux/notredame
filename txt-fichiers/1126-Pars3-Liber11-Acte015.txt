... Requisitus utrum terra capituli Parisiensis sive homines in terra ipsius capituli commorantes, apud Orliacum, Civiliacum, Laiacum, Corberosam et in aliis villis capituli, fuerint talliati a capitulo Parisiensi, pro edificacione claustri et domorum granarii, cellarii et domus ubi canonici tenent capitulum, dixit quod homines commorantes apud Orliacum, vel qui tunc temporis commorabantur apud Orliacum, fuerunt talliati de mandato capituli Parisiensis, pro edificatione domorum granarii et cellarii capituli Parisiensis. Requisitus quomodo scit, dixit, per hoc quod presens ibi fuit, et dictam talliam, nominecapituli Parisiensis, recepit, usque ad estimacionem quinquaginta librarum Parisiensium, et easdem quinquaginta libras reddidit ipse qui loquitur capitulo Parisiensi. Requisitus de tempore, dixit quod xl anni vel circa sunt elapsi... Dixit eciam testis qui loquitur, quod numquam vidit aliquam talliam fieri, neque scivit, apud Civiliacum. Dixit eciam, super hoc requisitus, quod vidit villam de Laiaco et homines ibi commorantes talliari, de mandato capituli. Requisitus de tempore, dixit quod viginti anni elapsi sunt vel circa... Item, requisitus... dixit quod Corberosa et homines in eadem villa commorantes fuerunt talliati de mandato capituli Parisiensis, circa quadraginta anni sunt elapsi, pro domo Fimarii Parisius edificanda, et quod ipse qui loquitur dictam talliam recepit, nomine capituli, usque ad summam quinquaginta librarum, et ipse qui loquitur dietas quinquaginta libras solvit capitulo... Item, dixit testis qui loquitur, quod capitulum Parisiense talliavit Corberosam et homines ibi commorantes, pro debito capituli, et recepit iste qui loquitur dictam talliam, usque ad summam quaterviginti librarum Parisiensium, et eandem summam pecunie reddidit capitulo. Requisitus de tempore, dixit, quatuor anni vel circa sunt elapsi, circa festum sancti Remigii.. Dixit eciam dictus major, quod de consuetudine diu obtenta, ut credit, potest dictum capitulum dictas villas, quando vult, talliare... Anno Domini m cc l primo die veneris ante dominicam qua cantatur Letare Jerusalem. 
