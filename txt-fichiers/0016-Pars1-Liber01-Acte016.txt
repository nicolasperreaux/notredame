Clemens Mauricio, Parisiensi episcopo. Licet ejus propositi simus, ut jura venerabilium fratrum et coepiscoporum nostrorum, preter commune debitum quo tenemur omnibus, specialiter conservare velimus, quia tamen, petentium instantiam metuens, concessionem prebendarum ad te pertinentium tibi ex habundanti postulas confirmari, petitionem tuam in hac parte duximus admittendam : ideoque apostolica auctoritate statuimus, ut, sicut predecessoribus tuis et tibi licuit ab antiquo, sit etiam liberum in futurum, cum prehendas ipsas vacare contigerit, eas personis idoneis assignare, nullis obstantibus litteris, si que in tui juris prejudicium a sede apostolica fuerunt hactenus impetrate, nec obstante investitura, si qua, earum occasione, ab alio facta dicatur. Datum Pisis, xvn kl. februarii, indictione vi.
