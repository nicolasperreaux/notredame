Omnibus presentes litteras inspecturis, Johannes dictus Bara, scutifer, et Margareta, ejus uxor, salutem in Domino. Notum facimus quod nos vendidimus Henrico, filio Johannis de Hauberviler, militis, scutifero, totam decimam quam deffunctus Thomas dictus Bara, quondam miles et pater mei Johannis, habuit in decimaria de Braia, pro centum sexdecim libris et tresdecim solidis Parisiensibus et quatuor denariis, nobis in pecunia numerata jam solutis; promittentes quod contra dictam venditionem, per nos vel per alios, non veniemus in futurum, et quod dictam decimam dicto Henrico et eis qui causam habebunt ab ipso, ad usus et consuetudines Francie, garantiabimus contra omnes. Ego vero Margareta predicta, dicte vendicioni consenciens, etc. Datum anno Domini m cc xlviii, mense junio.
