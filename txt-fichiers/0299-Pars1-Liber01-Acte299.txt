Anno Domini millesimo ccc octogesimo quinto, decima quinta die februarii, in cameraparamentidomus episcopalis, Parisius, venerabilis et discretus vir, magister Petrus de Paciaco, decanus ecclesie Parisiensis , fecit homagium reverendo in Christo patri ac domino, domino Petro, Dei gratia episcopo Parisiensi, sub modo et forma quibus antecessores sui facere consueverunt, et quod feodum suum requirit. Cui homagio idem dominus episcopus eundem dominum decanum recepit, suo et cujuslibet alterius jure semper salvo, presentibus venerabilibus et discretis viris, magistris Nicolao de Rancia, in utroque jure licentiato; Petro Chanteprime, consiliario domini nostri regis; Johanne Moronis, canonico Autissiodorensi; JohanneMelloti, apostolico notario, cum pluribus aliis ad premissa vocatis et rogatis.	NIVELLE. Ita est.
