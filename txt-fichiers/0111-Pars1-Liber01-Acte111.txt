Johannes dictus abbas, totumque capitulum Sancte Genovefe de Monte Parisiensis, omnibus presentes litteras inspecturis in Domino salutem. Notum facimus quod, cum venerabilis Odo, Parisiensis episcopus, parrochianos ville de Valle Derlandi, in additamentum et augmentum parrocbie nostre de Roissiaco, assignasset nobis pariter et dedisset; nos autem loci remotionem, incommoditatem et periculum quod inde provenire poterit attendentes, quicquid in jure parrocbiali ejusdem ville aut in parrocliianis, seu in villa, ratione juris parrochialis, habebamus seu poteramus habere, prefate ecclesie Parisiensi dedimus et concessimus, ut, non obstantibus instrumentis seu munimentis quibuslibet super hoc confectis, inde pro sua voluntate ordinet et disponat. Verum in recompensationem donationis ipsius, memoratus episcopus, de assensu et voluntate Petri, presbyteri de Yssi, dedit et assignavit ecclesie de Vamvis, in additamentum et augmentum parrochie, omnes parrochianos ad ecclesiam de Yssi pertinentes , qui sunt in terra Sancti Petri Latinicensis et in terra Theobaldi militis et in omnibus aliis terris, ad quorumcumque dominium pertineant, infra territorium de Vamvis, cum omni jure parrochiaii et minuta decima et omnibus aliis que presbiter et ecclesia de Yssi habebant vel habere poterant, ratione juris parrochialis, in eodem territorio de Vamvis perpetuo possidenda. Quod ut ratum et inconcussum permaneat, presentem cartam sigillorum nostrorum fecimus munimine roborari. Actum anno MCCIII.
