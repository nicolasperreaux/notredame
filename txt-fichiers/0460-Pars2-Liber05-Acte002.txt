Ego G. Sancti Eligii Parisiensis prior, totusque ejusdem monasterii conventus, notum facimus tam presentibus quam futuris, quod, de voluntate et assensu domni G. Fossatensis abbatis, totiusque ejusdem monasterii conventus, vendidimus, pro XL libris Parisiensibus, ecclesie Beate Marie Parisiensis quicquid in fundo nostro ecclesia Beate Marie tunc temporis possidebat, tam in domibus quam in aliis censivis. Que omnia propriis nominibus duximus exprimenda, videlicet : censum domus Johannis, nepotis episcopi, que sita est juxta portam claustri Beate Marie, censum domus Guillelmi matricularii, censum domus Balduini Cbotardi, et, preterea, censum domus quam eo tempore Milo de Curtiriaco tenebat; apud Orliacum et Villam Novam, censum vinee que dicitur Barbelene, censum de vineis Roberti de Gonseinvilla et de terra que dicitur de la Baate; apud Vitriacum, censum de vinea Theobaldi de Viriaco, et censum de vinea thesaurarii Turonensis, que dicitur Rugrant, et censum de vinea Guillelmi de Melloto, scilicet de duobus arpennis vinearum et de duobus arpennis terre, et censum de vinea quam Avelina de Noeraico et Guillelmus, ejusdem filius, ecclesie Beate Marie Parisiensis vendiderunt. Vendidimus etiam et imperpetuum quitavimus predicte ecclesie Beate Marie Parisiensis omne dominium et omnem justitiam et quicquid juris in supradictis possessionibus ad nos pertinebat vel pertinere poterat. Et ne aliqua sepedicte ecclesie Parisiensi super hoc in posterum possit oriri calumpnia, presens scriptum fieri fecimus, et sigilli nostri munimine precepimus roborari. Actum Parisius, in capitulo nostro, anno ab incarnatione Domini MCCI.
