Ego Bernerus, sancte Marie Parisiensis ecclesie decanus, communi favore et parili omnium canonicorum assensu, vineas nostras, que apud lbriacum site sunt, Johanni Trianno et heredibus ejus ad medietatem faciendas concessimus, quandiu ipse vel heredes ejus quecumque in factura vinearum illarum necessaria fuerint bene operabuntur. Quoniam vero mentes hominum in pactis varias flexibilesque cognovimus, litterarum memorie commendari et cyrographi subscriptione, ne in posterum infringatur, annotari voluimus.
