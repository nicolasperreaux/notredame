Alexander episcopus, servus servorum Dei, dilectis filiis decano et capitulo Parisiensi, salutem et apostolieam benedictionem. In ecclesia vestra, sicut accepimus, statutum esse dinoscitur, tam juramento quam confirmacione sedis apostolice roboratum, ut in assecutionem domorum canonicalium existencium in claustro Parisiensi, antiqui canonici junioribus preferantur. Propter quod, nos, paci vestre ac ejusdem ecclesie in hac parte providere volentes, vobis auctoritate presencium indulgemus, ut nulli de domibus hujusmodi contra ejusdem statuti tenorem providere teneamini per litteras dicte sedis impetratas... vel etiam impetrandas... Datum Anagnie, viiii kal. octobris, pontificatus nostri anno secundo.
