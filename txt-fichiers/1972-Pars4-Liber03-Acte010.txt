gratia rex Francorum et dux Aquitanorum. Etsi divine benignitatis ordinatio omnes homines, ab eodem originem trahentes, in libertate quadam naturali creaverit, meritis tamen exigentibus, humana censura hac dignitate quosdam alienavit, et servili conditioni adjudicavit, quos in libertatem sublimare potest excellentia nostra. Notum sit igitur universis, et presentibus et futuris, quod uxorem Petri Borni de Villa Nova, Agnetem, ancillam nostram, amore Dei et assistentium nobis fidelium nostrorum precibus, et pro redemptione animarum tam nostre quam parentum nostrorum, interventu etiam Petri, majoris de Orliaco, et amicorum suorum, ejusdem majoris filio, Galtero, nupturam, ita absolute et integre liberavimus, ut neque nos neque successores nostri ipsius heredibus suis, quos deinceps susceperit, aliquam servitutis calumniam imponamus; sed heredes quos prius habuit ex Petro Borno nobis retinuimus. Quod ut ratum sit in posterum et stabiliter firmum, memorie commendari et sigilli nostri auctoritate muniri precepimus, adjecto karactere nostri nominis. Actum Parisius, anno ab incarnatione Domini mclii, regni nostri xvi, astantibus in palatio nostro quorum subtitulata sunt nomina et signa. S. Guidonis buticularii. S. Mathie constabularii. S. Mathie camerarli.
