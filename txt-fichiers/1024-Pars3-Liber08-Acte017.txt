Ego Adela, Dei gracia Francorum regina, notum facio presentibus et futuris, quod Petrus de Donjon, miles, de assensu uxoris sue Mathildis, quitavit in perpetuum capitulo Beate Marie Parisiensis ventas, numeragium, justiciam et omnem jurisdictionem, que in terris de Virsi sibi deberi quomodolibet contendebat. Ut hec autem quitacio futuris temporibus ratam obtineat firmitatem, ejusdem seriem fecimus annotari et sigilli nostri munimine roborari. Actum publice apud Jardum, in curia mea, anno Verbi incarnati m c xc vii.
