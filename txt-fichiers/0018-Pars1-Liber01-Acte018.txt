Lucius Mauricio, Parisiensi episcopo. Devotionis et probitatis tue meritum exigere comprobatur, ut quod aliis communi jure debetur, fraternitati tue, que id humiliter et devote requirit, specialis indulgentie largitate, per officium quo fungimur, concedatur. Eapropter, venerabilis in Domino frater, presentibus tibi litteris indulgemus, ne aliqua ecclesiastica secularisve persona feoda tua, sine consensu, sub pignore recipere aut emere, aliqua auctoritate, presumat. Si quis autem hoc attemptare presumpserit, et contractus sui dispendium et indignationem nostram se noverit incursurum. Datum Verone, m kl. novembris.J
