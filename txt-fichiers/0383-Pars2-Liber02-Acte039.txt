Philippus, Dei gratia Francorum rex. Noverint universi, presentes pariter et futuri, quod Galterus de Viriaco et Robertus, ejusdem filius, in presentia nostra Parisius constituti, recognoverunt se nullum jus  hereditarium habere in majoria de Viriaco, et juraverunt quod de cetero in majoria predicta nichil jure hereditario reclamabunt. Quod ut firmum sit et stabile, huic rei testimonium perhibemus. Actum Parisius, anno Domini MCC octavo, mense januario.
