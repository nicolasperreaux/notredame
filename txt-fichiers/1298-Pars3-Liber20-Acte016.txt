Omnibus presentes litteras inspecturis, officialis curie Parisiensis, salutem in Domino. Notum facimus quod, coram nobis constitutus, Johannes de Meullanto, canonicus Suessionensis, asseruit coram nobis, quod ipse habebat et percipiebat annuatim triginta septem solidos et dimidium Parisienses augmentati census, ex caduco defuncti Stephani de Meullanto, quondam fratris ipsius canonici, super quadam domo, sita Parisius, supra Magnum Pontem, juxta magnam archam dicti Magni Pontis, a parte domus domini regis, que domus fuit, ut dicitur, quondam defuncti Vincentii de Meullanto, quondam patris eorumdem, quatuor terminis Parisius consuetis. Quos triginta septem solidos et dimidium Parisienses augmentati census idem Johannes, canonicus Suessionensis, coram nobis constitutus, vendidit, coram nobis, et in perpetuum quittavit Herberto dicto de Lauduno, civi Parisiensi, Johanne, ejus uxori, et eorum heredibus, habendos et percipiendos ex nunc in posterum a dictis emptoribus et heredibus suis super domo tota predicta, prout se comportat ante et retro, in longitudine et latitudine, quatuor terminis predictis Parisius consuetis, pro viginti quinque libris Parisiensibus, jam sibi solutis in pecunia numerata, prout ipse venditor confessus est coram nobis; exceptioni non numerate pecunie, etc... Datum anno Domini millesimo ducentesimo lm septimo, die veneris post festum beati Dyonisii
