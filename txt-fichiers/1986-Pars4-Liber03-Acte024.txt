Universis presentes litteras inspecturis, decanus et capitulum ecclesie Parisiensis, salutem in Domino sempiternam. Notum facimus quod nos, in die sabbati ante festum beatorum Symonis et Jude apostolorum, in cujus festi vigilia semper consuevimus habere capitulum generale, congregati ad capitulandum, ad sonum campane, more solito,... ex unanimi consensu ordinavimus et statuimus : Quod de cetero vicarii canonici Saneti Dyonisii de Passu et Sancti Johannis Rotundi, macicoti, clerici matutinales, et alii, tam clerici quam presbiteri, in ipsa nostra ecclesia deservientes, a choro dicte ecclesie nostre non recedant, dum celebrabitur officium matutinarum, quousque fuerit completum officium supradictum, nec causa dicendi secrete, ad partem, matutinas vel aliud; immo in choro usque ad completionem dicti officii remanebunt, nisi, urgente causa necessitatis, eos vel aliquem eorumdem exire oporteat, qua cessante, redire ad dictum officium tenebuntur; et, si aliquis eorum contrarium fecerit, eo ipso admittet suas matutinas. Et illud idem de vesperis et aliis horis statuimus et ordinamus observari, ac etiam de magnis missis et de anniversariis, quando pecunia in ipsis distribui debebit. Item, ordinamus et statuimus quod ille qui defectum fecerit de celebratione magne misse, tenebitur solvere, pro deffectu suo in hoc, xxti solidos Parisienses. Et, si celebrans magnam missam non habuerit in ipsa celebratione competentem rasuram, tenebitur solvere viginti solidos pro deffectu; et qui deficiet de cetero in rasuris consuetis, solvet quinque solidos pro defectu. Et ille qui deffectum fecerit de euvangelio magne misse legendo, tenebitur Legendum est amittet suas matutinas, id est partem suam in distributionibus que, occasione matutinarum, fiebant canonicis. solvere decem solidos Parisienses, et tantumdem illi qui defficient de epistola dicte misse. Item, statuimus et ordinamus, quod ille qui deffecerit de celebratione misse de deffunctis, tenebitur solvere decem solidos Parisienses; et qui defficiet de euvangelio vel de epistola ejusdem misse, tres solidos et sex denarios Parisienses; et sic antiquitus erat observatum... Datum et actum in dicto nostro capitulo generali, anno Domini millesimo ccc tricesimo quinto, die sabbati predicta.
