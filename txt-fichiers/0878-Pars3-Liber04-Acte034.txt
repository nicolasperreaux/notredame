Universis presentes litteras inspecturis, officialis curie Parisiensis, salutem in Domino. Notum facimus quod, in nostra presencia constitutus, Arnulphus de Bertoudi Curia, clericus, procurator venerabilium. virorum decani et capituli Parisiensis, nomine procuratoris, denunciavit, anno Domini mcclxxvi, die sabbati post festum beati Martini estivalis, domino Vvoni, presbitero Sancti Nicholai de Gonessya, ut infra annum et diem extra manum suam ponat duodecim denarios Parisienses annui redditus sive census, quos percipit super domo Hugonis Pavie, duobus terminis, videlicet, sex denarios Parisienses in festo Sancti Dyonisii, et sex denarios Parisiensium in mayo; que domus sita est in dominio, terra et justicia decani et capituli predictorum, ut dicebat procurator predictus. Quam denunciationem dictus presbiter ratam et gratam habuit coram nobis. Datum anno et die predictis.
