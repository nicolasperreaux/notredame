Ego Odo de Compans notum facio universis, quod ego, divine pietatis intuitu, in elemosinam dedi et concessi capitulo ecclesie Beate Marie Parisiensis quatuor arpennos terre, sitos apud Moiriacum in colle, et etiam omne dominium et justitiam in illa terra. Quod ut ratum sit, eidem capitulo istam elemosinam teneor garantire et proinde proprium sigillum presenti scripto feci apponi. Actum anno Domini mccxv, mense novembri.
