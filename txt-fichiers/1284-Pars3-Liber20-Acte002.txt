Odo, Dei gracia Parisiensis episcopus, omnibus presentem paginam inspecturis, in Domino salutem. Notum facimus quod, cum capitulum Parisiense in quibusdam summis sollempnitatibus, ex antiquis consuetudinibus predecessorum nostrorum, staciones haberet, ob dierum reverenciam assignatas, nos sollempnitatem Pentecostes non inferiorem esse certis attendentes, dedimus et concessimus eidem capitulo, in predicto festo Pentecostes, stacionem unam de pane et vino et carnibus porcinis, a nobis et successoribus nostris perpetuo percipiendam. Volumus eciam et statuimus, ut quilibet canonicorum Sancti Dyonisii de Passu, eadem die, dimidiam percipiat stacionem. In cujus rei firmitatem, presentes litteras sigilli nostri impressione fecimus muniri. Actum anno incarnati Verbi mccv, pontificatus nostri anno viii.
