Regalis celsitudinis amplitudinem decet multimodo beneficiorum fructu jugiter exuberare, et precipue pietatis et misericordie operibus , veluti quibusdam aromatum odoribus, indesinenter efflagrare. Unde ego Philippus, Dei gratia Francorum rex, presentibus et posteris volumus patefieri, quodFulco, Parisiensis ecclesie decanus, et precentor Walerannus, cum aliis optimatibus, nostram adeuntes presentiam, rogatu multo postulaverunt, quatinus quandam ancillam nostram, Gumboldi filiam, nomine Hidegardem, in ancillam Beate Marie misericorditer donaremus. Quorum obsecrationibus, suasu et consilio primatum palacii nostri, benigne tandem adquiescentes, filio nostro Ludovico favente, et donna Bertrada regina annuente, prefatam ancillam, cum omni fructu qui ex ea erit et cum omni substancia a patre sibi data, sine ulla successorum nostrorum refragatione, Beate Marie in perpetuum habendam concessimus, et omnem in eam dominandi potestatem, a nobis et successoribus nostris removentes, canonicis ejusdem ecclesie transtulimus. Porro ut regie majestatis dispensatio rata, fixa et inconvulsa infinite permaneret, litteratorio memoriali precepimus eternari, sigillo et caractere monogr. nostri nominis honestari, testibus corroborari , suique temporis nota assignari. Anno incarnati Verbi MC, epacta XVJII, indictione et concurrentibus VII. Data Parisius, vi kal. martias, luna xxna, anno regni nostri XLIII . S. Pagani dapiferi. S. buticularii. S. camerarii. S. Hanricilo Herum. Gisleberlus cancellarius relegendo subscripsi. jL
