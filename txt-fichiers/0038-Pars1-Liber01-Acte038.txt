Ego, Mauricius, Dei gratia Parisiensis episcopus, notum fieri volumus universis tam presentibus quam futuris, quod Willelmus, miles, de Maciaco, viginti arpenna terre, que ipse apud Victoricium possidebat et de nobis ad censum quinque solidorum tenebat, viginti quinque librarum precio nobis vendidit, et se garantie fidejussorem, fide interposita, constituit. Quam venditionem Avelina, uxor ejusdem Wilielmi, et Stephanus Palmarius, frater ipsius, concesserunt. Huic autem venditioni et concessioni prefati Stephani, coram nobis facte Parisius, interfuerunt quamplures : Ascelinus, decanus Sancti Marcelli; Galterus, capellanus noster... Laici : Drogo, miles de Sancta Cruce;... Stephanus pistor, Thomas marescallus, Hugo buticularius, Matlieus panetarius, Symon carpentarius, Willelmus cocus, Ricardus camerarius. Concessioni autem uxoris ejusdem Willelmi, apud Calliacum facte, interfuerunt quamplures:... Albericus, sacerdos Calliaci; Galterus, capellanus ejus;... Laici: Brunellus, major Victoricii; Helluinus decanus,... Odo censarius... Actum publice Parisius, anno incarnati Verbi millesimo centesimo sexagesimo decimo , episcopatus vero nostri anno decimo.
