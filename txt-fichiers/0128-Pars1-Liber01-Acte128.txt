Reverendo patri ac domino O., Dei gratia Parisiensi episcopo, humilis conventus Herivallis in salutis auctore salutem. Paternitati vestre notum facit humilitas nostra, Odonem, pridem fratrem et canonicum , nostrum modo patrem et patronum, a nobis electum canonice et tocius capituli nostri pari voluntate et concordi assensu promotum in abbatem. Supplicamus igitur ut electionem nostram confirmare dignemini.
