Innomine sancte et individue Trinitatis. Ego Guilelmus, Dei gratia Parisiensis archidiaconus, notum facio tam posteris quam presentibus, quia tertiam partem altaris Sancti Gervasii Parisiensis, et tertiam partem altaris Sancti Petri, apud villam que vocatur Gonessa, tertiam quoque partem altaris Sancti Martini, apud villam que nuncupatur Erebletum, has, inquam, tres tercias partes, jure archidiaconatus nostri, possidebam, et in dominio meo tanquam proprias habebam. Consulens igitur et saluti anime mee et utilitati ecclesie nostre, illas tres tercias partes predictorum altarium canonicis Sancte Marie, confratribus nostris, assensu quidem domni Galonis episcopi, et voluntate et concessione totius capituli, jure perpetuo habendas dereliqui, hoc modo : scilicet, ut quicumque domum illam, quam ex beneficio ecclesie possideo, post decessum meum habuerit, illas tres partes obtineat, et refectionem de quinque ferculis per singulos annos, die anniversarii nostri, canonicis inde faciat. Debet enim uno eodemque die et predicta refectio canonicis dari et anniversarius dies nostri obitus celebrari. Ut autem perpetuo stabilitatis privilegio donum istud firmetur, presenti scripto memorie illud commendavimus. S. Guilelmi archidiaconi. S. Berneri decani. S. Ade precentoris. S. Stephani archidiaconi. S. Rainaldi archidiaconi... S. Galonis episcopi. Actum publice Parisius, in capitulo Sancte Marie, anno ab incarnatione Domini MCVIII, inditione ia, epacta via, concurrente in, rege Lugdovico regnante anno i, anno episcopatus Galonis nn. Girbertus cancellarius subscripsit.
