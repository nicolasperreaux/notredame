In nomine Domini nostri Jhesu Christi. Notum fieri volo omnibus, tam futuris quam presentibus, quod ego Helduinus, Matriolarum dominus, consuetudines quas accipiebam juste vel injuste in terra Sancte Marie Parisiensis que dicitur Trissiacus, precibus domni Ivonis, archidiaconi prepositique Vernoili, ac ceterorum canonicorum supradicte ecclesie, pro salute anime mee ac parentum meorum, eis concessi, annuente uxore mea filiiscjiie meis, et servos et ancillas quos illis violenter auferebam libenti animo dimisi; excepto uno, videlicet filio Rotberti, filium quem, ex dono ejusdem prepositi et assensu aliorum clericorum, accepi, exceptisque quibusdam in ipsa villa commorantibus michi debitis. Qua conventione x libras nummorum ab illis accepi, uxorque mea unciam auri. Et ut liec conventio firma permaneat, hanc cartulain manu mea firmavi, uxorique mee et filiis meis firmandam tradidi. Si quis vero huic scripto contradicere voluerit, dampnetur cum diabolo et angelis ejus in stagno ignis ardentis. Testes hujus rei sunt hi, eo tenore  quod nulli ad custodiendum dabunt. Signum Hilduini comitis. S. Adelaidis et ceterorum. Ego Nivelo, monachus Sancti Germani, scripsi, regnante Philippo rege, et archiepiscopo Richero ‘ , Thebaldoque comite .
