Ego Mauricius, Dei gratia humilis minister Parisiensis ecclesie, notum fieri volumus universis tam presentibus quam futuris, quod Johannes de Versaliis et Hermessendis, uxor ejus, invadiaverunt, per manum nostram, canonicis Sancti Martini de Campellis decimationem de Felioc usque ad iinor messes, pro LX libris Parisiensis monete : hoc tenore quod, si forte predicta moneta ceciderit vel deterior facta fuerit, pro singulis XL solidis persolvetur marcha argenti; ita tamen quod, si decimatio receptis iinor messibus non redimeretur, quousque prefata pecunia solvatur, canonici eam quiete possidebunt. Prenominatus vero Johannes plevivit in manu nostra, quod decimationis hujus vadium ecclesie de Campellis garantiret, et pro eo nullum fieri detrimentum ecclesie sustineret. Concessit hoc ipsum et laudavit Guillelmus de Moreto, frater ejusdem Hermessendis, de cujus feodo predicta erat decimatio. Plevivit etiam hoc ipsum in manu nostra eadem Hermessendis, de cujus patrimonio res erat, et duo filii ejus Baldewinus et Fredericus. Huic rei testes interfuerunt quamplures, tam clerici quam laici: Radulfus prepositus, Petrus canonicus de Campellis, Saenbertus sacerdos, Isenbardus, Galterus capellanus, Ascelinus sacerdos, Vitalis decanus de Moyseto, Odo canonicus, Fulco presbyter, Herbertus de Villa Nova, Josbertus de Moyseto, Herbertus de Villa Crena; et laici quamplures : Gilibertus de Gueregniaco, Symon de Candor, Gocelinus de Santeaco, Robertus de Atiliaco, Hodius de Genuliaco, Morellus de Campellis... Ricardus cementarius. Actum publice, in presentia nostra, apud Moysetum, in octabis sancti Dyonisii, anno ab incarnatione Domini MCLXIIII, episcopatus vero nostri anno nn. Et ne hujus rei pactio vel hominum calumpnia vel fraude malignorum valeat dissolvi, sigillo nostre auctoritatis dignum duximus confirmare.
