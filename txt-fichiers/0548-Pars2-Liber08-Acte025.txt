Universis Christi fidelibus presentes litteras inspecturis, officialis archidiaconi Parisiensis, etc. Noverint universi quod Johannes Chamberlans et Amelina, filia defuncti Droconis, carnificis, uxor predicti Johannis, in nostra presentia constituti, recognoverunt se vendidisse venerabili viro Philippo Matriculario, canonico Parisiensi, sex denarios Parisiensium censuales, quos venerabilis vir Stephanus, Parisiensis ecclesie archidiaconus, et idem Philippus debebant predictis Johanni et Emeline, de vineis de Autolio ad domos ipsorum de claustro Beate Marie Parisiensis, que fuerunt quondam Stephani, Silvanectensis decani, pertinentibus, pro xxv solidis Parisiensibus; fide prestita in manu nostra, promittentes quod contra hanc venditionem nullatenus, per se seu per alium, de cetero venire presumenl, et quod eandem venditionem eidem Philippo contra omnes in perpetuum garantizabunt. In cujus rei memoriam, etc. Actum de consensu partium, anno Domini MCCXXIIII, mense novembri.
