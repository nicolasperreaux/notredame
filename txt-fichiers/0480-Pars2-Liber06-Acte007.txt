Tam presentium quam posterorum memorie certum fieri volumus, quod ego Bernerus decanus et totus Parisiensis ecclesie conventus, utilitati nostre ecclesie providentes, cujusdam terre, quam in Belsa habemus, Arenville nomine, que de potestate Corberose, ville nostre, est, medietatem Balduino de Dordentio ejusque heredibus imperpetuum habendam et possidendam concedimus : tali quidem tenore, quod terram illam cultoribus et hospitibus vestiat, ita quod suam vel nostram partem discernere nesciat, sed omnium redituum totius illius terre et hospitum nos unam obtineamus medietatem, ipse vero vel sui heredes alteram. Carruca vel carruce etiam, si volumus, de nostro et eorum communi statuentur, et ejus vel earum fructus communis habebitur. Major quoque ipsi terre a nobis et a preposito Corberose, sine Balduini vel suorum successorum assensu, communem tamen faciens fidelitatem, statuetur. Hanc autem terram sub predicti tenoris determinatione a nobis in feodo habebunt, et mihi aliisque decanis mihi successuris, et Thebaido, preposito Corberose, suisque successoribus hominia et fidelitates inde facient. Quod ut ratum, etc. Actum publice Parisius, in capitulo Beate Marie, regnante rege Luhdovico anno nono, Girberto Parisiensi episcopo anno secundo. S. Berneri decani. S. Ade precentoris. S. Stephani archidiaconi. S. Hanrici archidiaconi. S. Rainaldi archidiaconi... S. Gauteri, sacerdotis Corberose. S. Hemerici, majoris Corberose... S. Pagani de Angelviler... S. Vaslini de Vileriaco S. Erardi de Supplevilla... Tebaldus cancellarius scripsit.
