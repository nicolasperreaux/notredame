Dominus Adam de Vilers lo Bel, miles, fecit homagium domino Willelmo, Parisiensi episcopo, de feudo XL librarum Parisiensium in transverso de Confluentiis, quarum decem habuit ab Adam de Gargiis, clerico , et xxx a domino Guidone de Maroil milite; et debent solvi xx libre in festo Omnium Sanctorum , et x libre in Purificatione, et alie x in Ascensione.    Dominus Adam de Gargiis, clericus, fecit homagium domino Willelmo, Parisiensi episcopo , de feodo XXXII librarum Parisiensium in transverso de Confluentiis.    Dominus Theobaldus de Buxeria, filius domini J. de Buxeria, miles, est homo ligius episcopi Parisiensis de x libris, quas habet in transverso de Confluentiis, quas vendidit R. Flandrensi, civi Parisiensi; et dedit fidem in manu nostra de tenenda venditione, et, ad petitionem ipsius T., recepimus dictum R. in hominem ligium de dictis x libris.             Dominus Johannes de Buxiaco est homo ligius episcopi Parisiensis de xxx libris Parisiensibus, quas habet in transverso de Confluentiis, ratione maritagii uxoris sue, que est soror domini J. de Buxeria.   Dominus Guido de Andeliaco, qui vendidit feudum xv librarum R. Flandrensi, civi Parisiensi, in pedagio Confluentiarum; et fidejussores hujus venditionis, fide interposita, sunt dominus Gazo miles, Nicholaus de Gonescha et P. frater ejus. Et, pro hoc tenendo, accessit plegius , fide data, Hugo de Marolio miles, et Theobaldus de Buxeria, per fidem, et de xv libris de pena, si retraheretur. Hoc concessit per fidem Isabellis uxor ejus.   Andreas Herlequin clericus, de Cuegnolis, fecit liominium ligium et debet exprimere hoc quod tenet de eo infra XL dies.   Andreas matricularius fecit hominium de toto feodo matricularie, et est homo ligius.   Prepositus de Campellis fecit homagium ligium W. Parisiensi episcopo.   Dominus Hugo de Marolio fecit hommagium ligium de LXV libris in traverso Confluentii.   Johannes, ejusdem ahimpnus, fecit liommagium ligium de centum solidis, quos dominus Hugo ei dedit in hunc modum : quod, si decesserit sine herede ex matrimonio progenito, illud feodum reverteretur ad dictum H. vel ejus heredes, et quicumque vellet reintrare de heredibus, novum faceret hommagium. Redivit feodum ad patrem Hugonis, et fecit hominium et relevavit.   Dominus de Tornonio, scilicet Ansellus de Garlanda, fecit homagium ligium Willelmo, Parisiensi episcopo, de castro et de tota castellania de Tornonio, et fuit per anulum aureum investitus. Hic presentialiter portavit.   Guido, dominus Caprosie, fecit homagiumligium Willelmo, Parisiensi episcopo, de castro et castellania Caprosie, et fuit investitus per anulum aureum.   Relicta Johannis de Britiniaco fecit homagium ligium Willelmo, Parisiensi episcopo, pro filio suo, quem habebat in tutela, de omnibus que  habet apud Britiniacum et alibi ubicumque; et debet exprimere res infra XL dies, quia non recognovit quod de omnibus.    Dominus J. de Estenville fecit liomagium Willelmo, Parisiensi episcopo , de hiis que tenet de eo prope Sanctam Crucem, apud Sanctum Dionisium, et infra XL dies debet tradere in scriptis dicto episcopo que sunt illa.    Dominus Radulfus de Marolio fecit hommagium ligium de XLIIII libratis terre quas habet in traverso Confluendi.
