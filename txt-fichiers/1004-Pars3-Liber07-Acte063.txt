pro terra de Roseto, quod justitia alta et bassa sit capituli Parisiensis. Philippus, Dei gracia Francorum rex, etc. Notum facimus universis, tam presentibus quam futuris, quod, cum decanus et capitulum Parisiense, titulo empcionis acquisierint, ut intelleximus, a Philippo de Nemosio, milite, sexaginta et quindecim arpenta terre arabilis in uno tenenti, sita apud Guichervillam, necnon et terram que dicitur Bernagoe et terram de Sancto Germano, sitas apud Vernotum, que omnia tam de feodo quam de retro feodo nostro movent, et pro predictis acquisitis sibi et ecclesie sue perpetuo retinendis nobiscum finaverint, volumus et concedimus, quantum in nobis est, quod dicti decanus et capitulum et ecclesia Parisiensis predictas terras acquisitas tenere possint in perpetuum et pacifice possidere, sine coactione vendendi vel extra manum suam ponendi, salvo in aliis jure nostro et jure quolibet alieno. Quod ut ratum et stabile permaneat in futurum, presentibus litteris nostrum fecimus apponi sigillum. Datum Parisius, anno Domini millesimo ducentesimo octuagesimo secundo, mense julio.
