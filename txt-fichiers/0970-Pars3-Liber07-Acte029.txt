G. Dei gratia Senonensis archiepiscopus, dilectis filiis M. decano et capitulo Parisiensi, salutem in Domino. Quod nobis significavisti per litteras tuas, dilecte fili decane, de capellano instituendo in capella domus leprosorum de Verno, gratum habemus, volentes quod capellanus ibi instituendus nobis presentetur a vobis. Quicumque autem ibi instituetur capellanus omnes oblationes que ibi fient reddet sacerdoti de Verno, quacumque die offerantur; jurabitque se oblaciones illas integre dicto presbitero de Verno redditurum et jura ipsius servaturum.
