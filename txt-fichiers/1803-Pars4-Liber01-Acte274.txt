In nomine Domini. Amen. Per hoc presens publicum instrumentum pateat universis, quod, anno ejusdem millesimo trecentesimo vicesimo nono, quarta die mensis octobris, indictione xiia, pontificatus sanctissimi patris et domini, domini Johannis, divina gratia pape xxii, anno xiii, in mei notarii publici et testium subscriptorum presentia, personaliter constitutis venerabili et discreto viro domino officiali Parisiensi, ex una parte, et Robino dicto de Reuelle, serviente cum virga Castelleti Parisiensis, ut dicebat, ex parte altera; predictus dominus officialis contra dictum servientem proposuit, quod idem serviens, sue sequens libitum voluntatis, Reginaldum dictum de Louve, existentem in dicta curia seu infra mettas ejusdem curie, videlicet inter duas dicium et contemptum, cum dictus locus in quo erat dictus Reginaldus, quando per dictum servientem fuit citatus, esset et sit a jurisdictione dicti prepositi Parisiensis et suorum servientum totaliter exemptus. Quare dicebat dictus dominus officialis dictum Robinum contra jurisdictionem ipsius et libertatem ejusdem attemptasse et graviter deliquisse, et ob hoc volebat quod dictus Robinus hoc eidem emendaret. Dictus vero Robinus, confitens se dictam citationem contra ipsum Reginaldum in dicto loco fecisse, quia credebat quod hoc facere posset absque dicti officialis et ejus jurisdictionis prejudicio, predicta eidem domino officiali emendavit, et gagiavit emendam spontaneus, non coactus; quam emendam dictus dominus officialis usque ad ejusdem officialis voluntatem posuit in respectu. Acta fuerunt hec in camera dicti domini officialis, anno, mense, die, indictione et pontificatu predictis, presentibus, etc.
