Imperante auctoritatis summe serenissimo favore, Leotericus, Senonum archipresul illustrissimus, christicolis in orbe degentibus universis pignus pacis cum felicibus incrementis gemine salutis. Noverit cetus rei publice, immo cunctorum concio sedis nostre fidelium, quoniam, divini judicii et inexorabilis memores periculi, pietatis utiliter cogimur immorari preceptis, scilicet ut quicquid supplicii, pro humana fragilitate, sumus obnoxii, per officia debite charitatis et alterna fraterne dilectionis impendia sanctorum, precipue per amoris et servitutis incendia, facile z sit expurgatum, et quicquid dignum queritur venie nichil negari nostre detur fragilitati. Unde sentiat amplitudo christiani nominis munificentiam nostre serenitatis ordinanter, privatis etiam et publicis cum pluribus conventam negotiis, erga frequentiam provide dilectionis donni et Rarissimi nobis Raginoldi, Parisiorum pontificis, nec non et congregationis sancte Marie, gloriose cultricis jam dicte sedis, et nichil nostris dignius fieri votis, quam ubi eorum obsequi studiis. Qua spe roborati et precum sub arma collecti, prenominate sedis Parisiorum canonici, oborta humilitate, Senonum presidia subeuntes, nostram accesserunt presentiam, rogantes sibi optata concedi de quatuor altaribus nostre diocesi subjacentibus. Quorum orata cordis sereno suscipientes et celestis curie palacia nobis quam successoribus nostris mercari curantes, in amore agni divini et in devotione sancte Dei genitricis Marie omniumque supernorum civium, et pro ambarum utilitate partium, concessimus, in publica Senonensis ecclesie synodo, cum assensu Ragenoldi, archidiaconi nostri, ex cujus ministerio esse videntur, prenominatis canonicis, quatuor altaria : videlicet, altare de Cellis, in honore sancti Germani dedicatum, et aliud in Vernoilo, in nomine sancti Petri; aliud quoque in Steovilla, in nomine sancti Germani; aliud quoque Machelo, in nomine sancti Germani. Et hec quidem altaria, per interventum donni pontificis Ragenoldi, tali tenore obtulimus canonicis Parisius, Sancte Marie servientibus, ut, pro habenda inibi jugiter nostri nostrorumque successorum memoria, finetenus teneant, regant, atque possideant, sine alicujus repetitionis infestatione et calumpnia, et ut nunquam de cetero, nobis vel posterioribus, aliquod debitum vel servitium profiteatur, preter annotinas et sinodos, et circadas etiam et nostris ordinibus debitas subjectiones, et ut, absque ulla controversatione aut inquietudine quorumquam successorum nostri, archimandritarum videlicet seu arcliidiaconorum, ab hinc in reliquum, canonici Sancte Marie prelibata altaria et omnia sibi pertinentia secure teneant atque possideant. Et ut hec conscriptio majorem per succedentia nobis tempora vigorem obtineat, coram nostris fidelibus et sancta sinodo, manu propria eam subterfirmavimus, nostrisque fidelibus roborandam obtulimus. Si quis autem, post nostri excessum, quod non speramus futurum, aut archiepiscopus, vel archidiaconus seu aliqua persona, contra hoc decreti cyrographum consurgere temptaverit, et id adnullare vel infringere conatus fuerit, noscat se anathematizatum esse et perpetua maledictione obligatum sancte ac individue Trinitatis, videlicet Patris et Filii et Spiritus Sancti, nostro conficiente officio, sitque sociatus claustris infernalibus, cum diabolo et angelis ejus, cum Juda, traditore Domini, et cum Dathan et Abiron et hiis qui in seditione Chore perierunt, nisi resipuerit, et ad dignam emendationem vel satisfactionem altari et canonicis Sancte Marie, quibus justum debetur, penitendo oppetierit. Neotericus, miseratione Dei archiepiscopus. S. Raginoldus, archidiaconus. S. Ragenardus, archidiaconus. S. Anstasius, archidiaconus. S. Fromundus, archidiaconus. S. Frodo, archidiaconus. S. Hugo, archidiaconus. S. Bernardus, archipresbiter. S. Rodulfus, archipresbiter. S. Salo, archipresbiter. S. Robertus, archipresbiter. S. Berengerius, archipresbiter. S. Fulco, archipresbiter. S. Euvrardus, archipresbiter. Data menseseptembris, regnante Roberto, rege Francorum, anno vim. Isembardus, cancellarius, subscripsi.
