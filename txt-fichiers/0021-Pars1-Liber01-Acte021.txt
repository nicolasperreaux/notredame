In nomine sancte et individue Trinitatis. Ludovicus, Dei gratia, rex Francorum et dux Aquitanorum, notum fieri volo tam presentibus quam futuris, quod Theobaldus, venerabilis Parisiorum episcopus, adiit serenitatem nostram, et humiliter nobis insinuavit, qualiter cum Burchardo de Maci, antequam proditionem fecisset, contractum facere ceperat super sex modiis annone, tres de frumento et tres de grosso blado, in decima de Maci, pro triginta quatuor libris et decem sol.; et tantum verbum deductum est, quod episcopus Burchardo decem solidos in arram tradiderit. Nos vero, sue insinuationis verbum ex mansuetudine regia benigne amplectentes, contractum, sicut prescriptus est, stare precipimus, et quod Burchardus minus fecit nos ipsi perfecimus , et, sicut a nobis factum est, totum ex integro domino episcopo illibatum volumus conservare. Quippe, licet Burchardus, propter proditionem et proscriptionem bonorum et judicium mortis incurrerit, non nobis sed Deo ei reddente quod justum est, tamen que ab ipso, ante proditionem legitime facta sunt, rata volumus permanere. Quia vero mobile ipsius proditoris ad fiscum regium pertinere dinoscitur, domnus episcopus quod ille habere non meruit nobis gratanter persolvit, videlicet, xxxta nnor libras Parisiensis monete; ob quam causam, et vadium predictum ei firmavimus, et insuper in regiam garantiam suscipimus, ad opus episcopi quamdiu tenere voluerit, et cuicumque persone vel monasterio, sive in vita sive in morte , voluerit designare, plenam garantiam portare parati sumus. Totam etiam decimam de Maci, quam Burchardus tenebat et iniquitas sua sibi abstulit, et quam de feudo episcopi esse constat, et propter proditionem in manus suas excidit, in garantiam nostram suscipimus, et, tam pro justitia quam omnibus debemus, quam pro mansuetudine ipsius episcopi, ob quam eum specialiter diligimus, exclusa omni violentia, extincta omni calumpnia, ad pacem suam tam vadium quam feudum, regia munificentia, contra omnes volumus conservare. Et ut hoc apud omnes ratum et inconvulsum permaneat, presentis scripti pagina annotare, sigilli nostri auctoritate firmare, regia vero subscriptione curavimus consignare ; dantes operam, ut quod regio precepto legitime firmatum est, nec oblivione deleri, nec malicia commutari, nec per calumpniam aliquatenus valeat perturbari. Actum publice Parisius, adslantibus in palatio nostro quorum nomina subtitulata sunt et signa. S. Radulfi, Viromandorum comitis, dapiferi nostri. S. Mathei camerarii. S. Mathei constabularii. S. Guidonis buticularii. Anno Verbi incarnati MCL, regni vero nostri xmi. Data per manum Hugonis cancellarii.
