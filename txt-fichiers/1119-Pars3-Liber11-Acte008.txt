Omnibus presentes litteras inspecturis, Henricus, Dei gracia Senonensis archiepiscopus, salutem in Domino. Notum facimus, quod, in nostra presencia constitutus, Bertaudus dictus ad Pedem, de Stampis, asseruit, quod ipse tenebat et possidebat ad decimam et campipartem, a venerabilibus viris decano et capitulo Parisiensi, quamdam peciam terre, site in territorio de Auton, continentem iior arpenta, ad mensuram de Corberosa, ut dicebat; quam quidem peciam terre asseruit dictus Bertaudus, quod dicti decanus et capitulum eidem B. et ejus heredibus concesserant, ad annuum censum duodecim solidorum Parisiensium, reddendorum eisdem decano et capitulo, annis singulis in posterum, in festo sancti Remigii : ita quod idem Bertaudus ibidem possit herbergagium suum facere; et, si quid residuum fuerit terre predicte, decimam inde solvet, prout justum fuerit, ad usus et consuetudines territorii ville predicte de Auton, una cum censu duodecim solidorum Parisiensium supradicto... Actum anno Domini m cc quinquagesimo quinto, mense julio.
