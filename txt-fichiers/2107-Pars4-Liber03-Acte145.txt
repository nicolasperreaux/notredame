Anno Domini m cc lxx secundo, die jovis ante sanctum Pascha, Symon et Johannes de Sparrione, pedagiarii Parvi Pontis, fecerunt resaisiri terram capituli Parisiensis ad Batellos, juxta portam claustri, de quatuor capellis de fultro, carnificum de Corbolio, propter servientem eorum, qui ea ceperat... Anno lxx tercio, die lune post epyphaniam Domini, impositum fuit in capitulo silencium hominibus de Civilliaco et de Laiaco, conquerentibus de culcitris et lintheaminibus, que P. capiebat prepositus canonicus, quando ibat ad locum, et pernoctabat ibi; et ipsi acquieverunt. Item, eadem die precipimus destrui columbarium quod fecerat Franco Lombardus, in valle de Laiaco...
