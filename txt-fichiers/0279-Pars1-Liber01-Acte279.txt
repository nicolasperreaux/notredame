Anno Domini millesimo ducentesimo septuagesimo tercio, die dominica qua cantatur Cantate Domino, dominus Lancelotus de Sancto Marcho, marescallus domini regis in Francia, cum vellet admitti ad bomagium domini episcopi Parisiensis, de medietate castri et castellanie de Lusarchiis, ratione uxoris quam de novo duxit, domine dicti loci, de racheto suo finavit cum dicto domino episcopo Stephano, ad quater centum libras Parisienses, solvendas in modum qui sequitur, videlicet: infra instantem nativitatem Domini medietatem dicte summe, et infra sequentem aliam nativitatem Domini, anno revoluto, aliam medietatem residuam. Et fuit ordinatum in hunc modum, quod statim finato de dicto racheto, dominus Petrus de Breteigniaco, miles, fidejussit et se erga dictum dominum episcopum debitorem se constituit de dictis quatercentum libris Parisiensibus solvendis, ut dictum est, dicto domino episcopo, pro domino Lanceloto, fide ab ipso Petro corporali, in manu dicti domini episcopi, prestita : ita tamen quod dictus dominus L., infra instantes octabas Pentechostes, dicto domino episcopo debet tradere et adducere novem alios ydoneos fidejussores, de terra vel castellania Lusarchiarum, aut etiam aliunde, dum tamen ita ydoneos, ita justiciabiles, ita faciles ad conveniendum aut explectandum a domino episcopo vel ejus mandato, qui se constituant erga dominum episcopum fidejussores et debitores dicte summe nnc librarum, solvendarum modo seu forma predictis, et per fidem a quolibet prestandam; quibus novem traditis, dictus dominus Petrus de Breteigniaco, miles, primus fidejussor liberabitur in toto ab obligatione predicta. Fuit insuper concordatum ac etiam ordinatum, ipso domino L. volente et consentiente, quod si ipse dominus Lancelotus deficeret in traditione dictorum novem fidejussorum, et, sicut superius est expressum, quod dictus dominus episcopus posset assignare ad feodum et levare et explectare ac fructus suos facere, sicut ante finacionem racheti et homagium receptum faciebat, vel facere poterat. Hiis autem conventionibus presentes fuerunt Petrus predictus de Breteigniaco, miles; magistri Adam, capellanus comitis d Alencon, canonicus Remensis... Egidius, clericus dicte domine de Lusarcbiis; Petrus de Media Curia, clericus dicti episcopi, et Nicholaus, armiger ejus episcopi.
