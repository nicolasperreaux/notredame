Notum sit omnibus presentibus et futuris presentes litteras inspecturis et audituris, quod ego Guido de Villaribus miles, ob remedium animarum, mee videlicet, Gile uxoris meeparentumque nostrorum, dedi et concessi donatione perpetua et irrevocabili, ad opus cujusdam capellanie quam in domo mea de Villaribus de novo construxi et fundavi, auctoritate reverendi patris domini Parisiensis episcopi precedente, quatuordecim arpenta terre arabilis, que habebam in territorio de Bonolio, et medietatem decime, quam habebam in dicto territorio et in territorio de Succiaco, a capellano dicte capellanie ex nunc in perpetuum ejusque successoribus in dicta capellania in manu mortua possidenda pacifice et quiete; me et heredes meos et omnia bona mea et heredum meorum mobilia et immobilia presentia et futura et successores meos quoscumque ad garandiam ferendam de premissis obligando. Volens et concedens quod dictus Parisiensis episcopus jus patronatus habeat in eadem. In cujus rei testimonium, presentes litteras mei sigilli munimine, una cum sigillo dicte Gile uxoris mee roboravi. Datum et actum Parisius, die mercurii ante festum beati Andree apostoli anno Domini MCCLX” nono.
