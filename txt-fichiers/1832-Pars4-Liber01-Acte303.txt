In Dei nomine. Amen. Per hoc presens publicum instrumentum cunctis pateat evidenter, quod, anno Domini mcccm vicesimo septimo, die quinta mensis augusti, pontificatus sanctissimi in Christo patris ac domini, domini Johannis, divina providentia pape xxiiai, anno undecimo, in mei notarii publici infrascripti et testium subscriptorum presentia personaliter constitutus, religiosus vir frater Petrus de Pallude recognovit quod ipse, auctoritate super hoc sibi dataspecialiter a Johanne Haudrici, quondam burgense Parisiensi, prout in quodam instrumento publico, super hoc confecto, plenius continetur, adhuc vivente dicto Johanne et in suo sensu bono et memoria existente, licet infirmitate de qua mortuus est decumbente, adivit dominum episcopum Parisiensem, rogans et supplicans, ex parte dicti Johannis, quod placeret sibi, dicto Johanni, et heredibus imperpetuum concedere presentationem duarum personarum ydonearum ad duas capellanias, quas idem Johannes, cum uxore sua premortua, fundaverant seu fundare de novo intendebant in capella Gravie, quam fundaverunt parentes sui, in qua tumulati jacent, pro animabus ipsorum et suis et suorum aliorum predecessorum et successorum. Qui dictus episcopus premissa facere pluries et penitus recusavit. Postmodum vero idem frater Petrus dictum dominum episcopum, ex parte ejusdem Johannis, rogavit et humiliter supplicavit, quod saltem ipsi Johanni et primogenito filio suo, quamdiu viverent, presentationem predictam concederet gratiose. Qui dominus episcopus nec ad istam secundam supplicationem concedendam flecti potuit quoquo modo; sed hoc solummodo concedere voluit, quod prima presentatio dictarum capellaniarum pertineret ad dictum Johannem aut ejus heredes; post primam vero presentationem, quandocumque capellanias ipsas vel alteram earum vacare contigerit in futurum, collatio ipsarum, pleno jure, ad episcopum Parisiensem, qui est et erit pro tempore, imperpetuum pertinebit. Dictus vero frater Petrus, nolens tam pium opus incompletum modo aliquo remanere, pro remedio animarum supradictarum et pro divino cultu ampliando, auctoritate sibi super hoc a dicto Johanne concessa, ut superius est expressum, ordinavit, ut dicebat, pro meliori, cum dicto domino episcopo, adhuc vivente dicto Johanne, quod in omnibus et per omnia fieret de dictis capellaniis et earum provisionibus secundum formam quam in superioribus dictus dominus episcopus declaravit. Acta sunt hec in camera dicti magistri Petri, apud fratres Predicatores, sub anno, indictione, mense, die et pontificatu predictis; presentibus, etc. foci in
