In nativitate Domini percipit prepositus Magni Pontis Parisiensis, quicumque sit pro capitulo Parisiensi, de annuo redditu, in domo episcopi Parisiensis, unum rasellum, hoc est quartam partem sextarii salis, centum ova, unum quarterium piperis et sex denarios et obolum Parisienses pro astis. In Purificatione beate Marie , tantumdem similiter. In Pascha, tantumdem similiter. In Assumptione beate Marie, tantumdem similiter. In Pentecoste vero, quatuor denarios et obolum pro astis. In nativitate beate Marie, quatuor denarios et obolum. In statione sancti Victoris, que fit in festo sancti Dyonisii, quatuor denarios et obolum pro astis. In statione sancti Benedicti, que fit in translatione ejusdem, quatuor denarios et obolum pro astis. In statione sancti Lazari, que fit in festo sancti Laurentii, quatuor denarios et obolum pro astis. In statione sancti Mederici, que fit in festo ejusdem, quatuor denarios et obolum pro astis. In statione sancti Eligii, que fit in crastino sancti Andree, sex denarios et obolum pro astis. In statione Domus Dei Parisiensis, que fit in festo sanctorum Jacobi et Cbristofori, sex denarios et obolum pro astis.    Preterea idem prepositus babet omnimodam justitiam in omnes molendinarios qui tenent molendinos Magni Pontis, et in servientes eorum, et etiam in omnes mansionarios super Magnum Pontem, et specialiter in eos qui habent ibi domos vel censum augmentatum; et habet idem prepositus omnes obventiones provenientes ex ipsa justitia. Item habet in censu capituli Magni Pontis quinque solidos, et serviens suus de Magno Ponte duos.
