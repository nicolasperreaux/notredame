Universis presentes litteras inspecturis, officialis curie Parisiensis, salutem in Domino. Notum facimus quod, in nostra presencia constituti, Garo de Viriaco, miles, et Eremburgis, ejus uxor, quittaverunt et dederunt in perpetuum ecclesie Beate Marie Parisiensis quicquid juris habebant et habere poterant, racione dominii aut alio quocumque modo, in fondo in quo pilarii, qui sunt edificati extra grangiam quam ecclesia Parisiensis habet apud Viriacum; et voluerunt quod iidem pilarii sint et maneant perpetuo in eodem loco, in quo modo sunt, absque aliqua contradictione, dantes et concedentes capitulo Parisiensi auctoritatem et potestatem reficiendi, reparandi, meliorandi eosdem pilarios, quandocunque et quocienscunque dictum capitulum viderit hoc sibi expedire; hoc salvo eisdem militi et ejus uxori et eorum heredibus, quod possint facere aisiamenta sua intra pilarios, sine nocumento dictorum pilariorum, murorum dicte grangie et gutte ac plumarie ejusdem grangie, que debet cadere in eodem loco sicut confessi sunt coram nobis; promittentes, fide in manu nostra prestita, quod contra predicta, per se vel per alium, non venient in futurum, confitentes nichilominus se, propter jamdictam quittacionem et propter predicta, habuisse et recepisse de bonis ecclesie Beate Marie Parisiensis quatuor libras Parisienses, in pecunia numerata; et, ad tenendum et garantiaandum predicta ecclesie Parisiensi, se et suos obligarunt heredes. Aubertus vero de Nagevilla, miles de cujus feodo terra predicta, in qua siti sunt dicti pilarii et descensus aque predicte plumarie, movet, ut dicitur, et Robertus de Nagevilla, frater ejusdem militis, coram nobis constituti, omnia predicta et singula laudaverunt et voluerunt coram nobis, et promiserunt, fide prestita, quod contra ea, per se vel per alium, non venient in futurum. Et ad predicta tenenda et garantianda esse Parisius se et suos obligarunt heredes. Datum anno Domini m cc xliiii, mense marcio.
