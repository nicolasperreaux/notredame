Comes Belli Montis defunctus erat homo episcopi Parisiensis. Tenebat ab episcopo in feodum medietatem traversi de Confluentio, et prata et terras apud Confluentium. Item aliam medietatem traversi tenet comes Montis Fortis a domino Matheo de Monte Maurenciaco, de qua medietate idem Matheus erat homo comitis Belli Montis , et comes Belli Montis erat ex hac homo episcopi Parisiensis. Item due municiones sive for tereres de Confluentio sunt de feodo episcopi Parisiensis, et quicquid appendet vel pertinet ad castellaniam de Confluentio est de feodo episcopi Parisiensis. Item quicquid dominus Robertus de Pissiaco defunctus tenebat apud Domos, tenebat a comite Belli Montis, et ipse comes ab episcopo Parisiensi. Sed et Confluencium et illud de Domibus tenebat idem comes ab episcopo ad unum feodum. Item medietas castellanie de Lusarchiis et forlerecia movet et est de feodo episcopi Parisiensis, quia comes Belli Montis illud tenuit a comite Clari Montis, et comes Zlari Montis ab episcopo Parisiensi. Hoc dicit dominus Hugo de Ballolio.    Cum autem decessisset comes Clari Montis, et comitatus devenisset ad regem Phillipum, comes Belli Montis defunctus ad regem accessit, et obtulit ei homagium de medietate de Lusarchiis. Cui rex dixit, quod non reciperet homagium ejus, quia nollet esse homo episcopi Parisiensis; dicens insuper ipsi comiti, ut iret ad episcopum et faceret ei de hoc homagium de Lusarchiis, et quicquid ad eam pertinet.    Aliam medietatem tenet buticularius Silvanectensis ab episcopo Parisiensi.
