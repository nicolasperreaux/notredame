Universis presentes litteras inspecturis, officialis curie Parisiensis, salutem in Domino. Notum facimus quod, coram nobis constitutus, Symon de Villa Arcelli, clericus, asseruit se emisse, sive permutationis nomine recepisse a Guillelmo, dicto Carnifice, de Succiaco, quandam petiam vinee, continentem dimidium arpentum vel circiter, ut dicitur, sitam apud Succiacum, in territorio quod vocatur les Longueves, in terra, censiva, justitia et dominio ecclesie Beate Marie Parisiensis. Quam siquidem peciam vinee dictus clericus promisit et tenetur, fide data in manu nostra, se tenere, nomine suo et heredum suorum, in vilenagio, ad usus et consuetudines patrie; et promisit insuper reddere et solvere constumas, corveyas, redibitiones, ac alia jura dicte ecclesie debita, ratione vinee supradicte. Datum anno Domini mcclri nono, die martis ante Ascensionem Domini.
