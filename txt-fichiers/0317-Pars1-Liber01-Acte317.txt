Ranulphus, permissione divina, Parisiensis ecclesie minister indignus, dilectis in Christo filiabus abbatisse et conventui de Edera, Parisiensis dyocesis, salutem in filio Virginis gloriose. Volumus et vobis mandamus quatenus Floriam puellam, filiam Homondi dicti le Matin, civis Parisiensis, cui locum monialis primo vacaturum in vestro monasterio , ad nos spectantem, jure nostro , contulimus, cum ad presens ibidem vacet locus ad nos spectans ex morte cujusdam monialis que cognominabatur comitissa de Linolio, recipiatis in monasterio vestro in monacham et sororem jure nostro, et eam sincera in domino caritate tractetis. Valete. Datum anno Domini MCC octogesimo, dominica prima adventus.
