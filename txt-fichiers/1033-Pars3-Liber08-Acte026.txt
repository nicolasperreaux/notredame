Universis presentes litteras inspecturis, officialis curie Parisiensis, salutem in Domino. Notum facimus quod, anno Domini millesimo ducentesimo septuagesimo secundo, die mercurii post octabas Purificationis beate Marie Virginis, Johannes dictus Roichefort, prepositus de Braya, juravit in presencia nostra, in capitulo Parisiensi, se servaturum jura ecclesie Parisiensis, que habet in villa de Braya, prout in instrumento super hoc confecto plenius continetur. In cujus rei testimonium, presentes litteras sigillo Parisiensis curie fecimus sigillari. Datum anno et die predictis.
