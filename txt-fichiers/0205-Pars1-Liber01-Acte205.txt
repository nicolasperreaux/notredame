Anno Domini MCCLX tertio, die sabbati proxima post dominicam Letare Jerasalem, hora vespertina, presentibus domino Gaufrido de Bello Monte, custode Bajocensis ecclesie; magistro Garnero, archidiacono in ecclesia Parisiensi; magistro Hugone de Pontisara, Parisiensi canonico; Bertrando, decano ecclesie Sancti Clodoaldi; Ansello de Remis, Petro presbytero, canonicis Sancti Clodoaldi; domino Stephano Alvernensi, Sancti Germani Autissiodorensis Parisiensis; magistris Johanne, Amalrico, Sancti Marcelli canonicis; Gileberto, capellano dicti G. archidiaconi; Petro, capellano beneficiato in ecclesia Sancti Clodoaldi; Symone de Bromeria et Philippo de Rosseyaco, militibus; Reginaldo de Aurelianis, clerico; Johanne de Valliaco, Suessionensis dyocesis, clerico, et Henrico de Erigniaco, armigero, et multis aliis personis presentibus et ad hoc evocatis, comparuit, apud Sanctum Clodoaldum, coram nobis, Reginaldo, episcopo Parisiensi, dominus Petrus de Bello Monte, miles, et inter cetera proposuit coram nobis amicabiliter, in presentia dictarum personarum, quod super questione mota inter eum ex una parte, item inter dominum Adam dictum Forrei, militem, ex una parte, et capitulum Parisiensis ecclesie ex altera, coram nobis seu mandato nostro, in foro seculari, quantum ad terram quamdam sitam Parisius, que vulgariter vocatur Taroene, feodum episcopi Parisiensis; quam terram sive feodum nostrum Johannes de Morteriaco miles et uxor ejus vendiderant dicto capitulo, pro certo pretio, nobis consencientibus; in quo judicio petebat dictus Adam, ratione proximitatis uxoris dicti Johannis, nomine retractionis, dictam terram seu dominium ejus sibi pro precio eodem liberari infra annum et diem; et dictus Petrus, tanquam heres proximior domini Guillelmi de Bello Monte militis, hominis olim nostri de dicto feodo, ad homagium ipsius feodi recipi et admitti. Erat sententia lata pro eisdem A. et Petro contra ecclesiam Parisiensem, et proposuit quod jam erat satisfactum eidem capitulo ad plenum de pretio ipsius contractus, exhibens litteras ipsius capituli in hec verba : 	 Universis presentes litteras inspecturis, G. decanus totumque capi          tulum Parisiense salutem in Domino. Notum facimus quod nos, anno  Domini M CC LX tertio , die sabbati ante Isti sunt dies, recepimus per manum domini Petri de Bello Monte et domini Ade dicti Forrei, militum, in pecunia numerata , duas mille ducentas sexaginta et duodecim libras Parisienses, ratione retractionis terre que dicitur Taroene, site Parisius; de qua pecunie summa tenemus nos integre pro pagatis. In cujus rei testimonium, presentibus litteris sigillum nostrum duximus apponendum. Datum anno et die predictis.     Petens dictus Petrus cum instantia ut, cum de mandato nostro lata esset sententia contra dictum capitulum pro ipso P. et dicto Adam, et jam esset satisfactum ad plenum de toto precio ipsius contractus, prout liquidum erat per litteras ipsius capituli, quod nos, tanquam dominus feodi, ipsum Petrum, proximiorem heredem ipsius Guillelmi militis, ad bomagium et fidelitatem ipsius feodi reciperemus; offerens se paratum facere et adimplere que in facto simili sunt oportuna. Nos vero eundem Petrum, consideratis premissis, ad bomagium et fidelitatem dicti feodi recepimus, et idem tunc fecit nobis bomagium ligium de dicto feodo ipsius terre que Parisius vocatur Taroene.    Prediclam pecuniam mutuavit dictis militibus dominus rex Francie, et nunc tenet dictus rex ipsum feodum in pignus ab ipsis militibus, salvo jure domini episcopi.
