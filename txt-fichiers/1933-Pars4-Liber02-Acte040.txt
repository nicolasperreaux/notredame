 Reginaldus, miseratione divina Parisiensis ecclesie minister, licet indignus, et nobilis vir comes Nivernensis, universis presentes litteras inspecturis, salutem in Domino. Notum facimus quod, orta materia questionis inter nos super pluribus articulis, et precipue super quatuor, videlicet : super hoc quod nos episcopus petebamus a dicto comite lx solidos Turonenses de quolibet retrofeodo castellanie de Monte Gayo, prout per suas patentes litteras nobis, hac de causa, extitit obligatus; et super separatione feodi de Cloya, quem dicebamus separatum a predicto feodo de Monte Gayo in nostrum prejudicium et gravamen; et super eo quod nos dicebamus quod debebat nobis facere homagium novum, cum uxor sua decessisset, tempore cujus in homagio nostro hactenus extitit; et super injuria nobis illata a preposito dicti comitis, ut dicebamus; tandem, super premissis, etc.  Et sic terminatur:  Datum anno Domini mcclx tertio, mense februario . 
