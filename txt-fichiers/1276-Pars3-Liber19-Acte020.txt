L., Dei gratia Francorum rex, omnibus prepositis et ministris, salutem. Quia diligimus ecclesiam Parisiensem et B. decanum, neque volumus ut nos semper requirant de singulis negociis, vobis omnibus precipimus ut, si aliqui homines ecclesie superbierint vel contumaces inventi fuerint de facienda voluntate sua, super illos capitulum juvetis, tali modo, quod ad nos recurrere non sit necesse. Valete.
