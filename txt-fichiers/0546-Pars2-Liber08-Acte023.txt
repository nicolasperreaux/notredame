Omnibus presentes litteras inspecturis, Guillelmus, permissione divina Parisiensis ecclesie minister indignus, salutem in Domino. Notum facimus quod dominus Guido de Bonolio, miles, coram nobis constitutus, dedit et concessit, ad opus cujusdam capellanie, tam de elemosina defuncti Antelmi de Bonolio, quondam patris sui, quam de sua, viginti arpenta terre arabilis, sita in territorio de Bonolio et de Gonessia, scilicet : septem arpenta apud Ruisseus in una pecia, et novem in tribus petiis ultra magnum cheminum de Paris, et quatuor in loco qui vocatur Daynapine; et unum arpentum vinee site apud Garges, in loco qui dicitur le Perrous. Et promisit quod supradictam terram et vineam faciet quitari in manu mortua et laudari, reddendo illa onera quibus terre et vinea obligate sunt ad presens. Et si forte dictas terram et vineam non posset facere laudari in manu mortua, promisit quod tantumdem de eque bona terra et eque bona vinea faceret laudari in manu mortua, ad opus dicte capellanie, quantum de supradictis terra et vinea non posset facere laudari in manu mortua. Preterea dedit viginti libras Parisienses, tam de elemosina sua quam de bonis que exierunt de fructibus dicte terre et vinee, quas in domo Dei de Gonessia in deposito habebat, ad emendos redditus ad opus dicte capellanie. Et ad hec omnia supradicta adimplenda se et sua obligavit. Sciendum autem quod capellanus istius capellanie celebrabit divina in domo domini Guidonis, quamdiu vixerit idem Guido; post decessum vero ipsius, celebrabit in ecclesia de Bonolio, si visum fuerit episcopo et capitulo Parisiensi. Quod ut ratum, etc. Datum anno Domini MCCXXXVII, mense marcio.
