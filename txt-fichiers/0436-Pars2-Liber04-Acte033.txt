Habuit hujusmodi actionem Manases, Meldensis episcopus, contra Parisienses canonicos. Predictus quidem episcopus pastum unum a prefatis canonicis jure consuetudinis exigebat, quem scilicet pastum sui antecessores, videlicet Galterus Sapientia et alter Galterus, successor illius, ex debita consuetudine, a predictis canonicis, pro altari de Moriaco et pro altari de Roseto, de anno in annum habuerant. Dicebat etiam quod quodam tempore, cum domnus Galterus episcopus, antecessor et avunculus suus, prenominatum pastum a Parisiensibus canonicis habere non potuit, altaria predicta in calumpnia posuit; quare domnus Fulco, Parisiensis decanus, ipse et pars quedam capituli Parisiensis, contra prefatum episcopum pro pastu illo placitavit, et in placito ipso quomodo a pastu illo liberi esse deberent ostendit. Dixit enim quod pastum illum idem Galterus Parisiensi ecclesie condonaverat, et cartam condonationis ei dederat, quam scilicet cartam idem Fulco in ipso placito coram omnibus ostendit. Predictus vero Galterus ad hec respondit quod nec pastum illuni condonaverat, nec cartam inde dederat; videbatur etiam carta illa non recipienda, quoniam nullo sigillo firmata fuerat, nec assensum Meldensis capituli habuerat. Dixit etiam idem Galterus quod secundum omnia ista finitivam sententiam daret, et causam illam judicio terminaret. Assensu vero utriusque partis, dilatum est judicium illud usque in competentem diem et congruam submonitionem. Interim autem domnus Galterus obiit, multisque utrique ecclesie intervenientibus negociis et necessitatibus, causa ista diffiniri nequaquam potuit. Nunc vero ipse Manases episcopus causam istam sic processisse probare volebat, et dilatum illud judicium modo faciendum offerebat. His verbis peroravit Meldensis episcopus. Ad que responderunt Parisienses canonici :  Quod antecessores vestri pastum  istum, ut dicitis, ex consuetudine a nobis habuerint negamus. Quod v. Fulco decanus et pars nostri capituli unquam inde placitaverit iterum  negamus. Nec de personis capituli nostri aliquam que illi placito  interfuerit scitis nominare, preter domnum Fulconem, qui mortuus  non potest reclamare. Illud autem scimus quod, si forte domnus  Fulco inde placitare presumpserit, assensus nostri capituli omnino  defuit, et hoc pro nobis et pro reliqua parte capituli nostri que hic  presens non est respondemus, et sumus parati quod comprobemus.  Habemus autem honestas ac venerabiles personas que, antequam  Fulco canonicus vel decanus fieret, canonici et in ecclesia nostra viri  authentici habebantur, qui causam et actionem istam penitus igno rant, qui etiam, pro pace utriusque ecclesie, juramento asserere volunt  se nescire quod ecclesia Meldensis pastum consuetudinarium a nostra  ecclesia habuerit, vel habere debuerit, vel nostra ecclesia ullo tem pore justiciam inde negaverit. Verum est autem quod nostra ecclesia,  non condonatione Galteri episcopi, sed dono Macharii episcopi et  assensu Meldensis capituli, predicta possederit altaria, litterasque auc toritatis illius penes nos habemus, in quibus altaria illa nobis perpetuo  habenda concessit, nichil sibi in eis retinens, preter sinodum et cir< cadam. Possedimus etiam altaria illa, post donum Macharii, pacifice et  quiete, absque ulla pastus redditione vel rectitudinis repulsione, per annos triginta et eo amplius, quod etiam probare parati sumus, w ContraMeldensis episcopus :  Placitum, inquit, domini Fulconis quod  negastis, per eos qui placito interfuerunt probare parati sumus. Per sonas vestri capituli adhuc viventes, que cum Fulcone illi placito  affuerunt, si justum fuerit, nominabimus; aliter nominare non volu mus. Possessionem triginta annorum, quam pretenditis, ita infringi mus. Habuit enim Galterus episcopus pastum illum, qui, nondum  transactis triginta annis, Jerosolimam perrexit. Et ex altera parte,  dum placitum Fulconis infra triginta annos factum fuisse perhibemus,  possessionis vestre interruptionem nos ostendere putamus.  Ad hec Parisienses :  Altarium donationem, litterarum nostrarum aucto ritatemin nullo minuistis, in nullo contradixistis. Placitum Fulconis  assensu nostri capituli factum fuisse, quod omnino negavimus, nec  probare vos proponitis, nec testes aliquos inde adducitis. Possessio nem altarium, absque ulla pastus redditione vel rectitudinis repulsione, i in nullo violastis. Dixistis enim quod Galterus episcopus pastum illum  habuerit, non quod infra triginta annos habuerit, sed quod infra tri ginta annos ipse Jerosolymam abierit, et hoc vos ita dixisse multorum  testimonio probare parati sumus, et secundum hoc judicium fieri  exigimus.  Contra Meldenses :  Quod Galterus episcopus pasa tum illum infra triginta annos habuerit plane respondimus, nostre que responsionis testes habemus, et sic vestre possessionis integrita tem interrupimus.  Mota autem ex hujusmodi verbis dissensione, tandem in judicio positum est, dies etiam judicii denominatus est in quo judiciali sententia terminaretur que pars justiorem causam habere videretur. Die autem constituto pars utraque convenit. Cumque Meldensis conventus super his que in controversia remanserant, et de quibus judicii dies statutus fuerat, dare judicium deberet, ea tacendo, Rebbensis abbas et quidam alii non Meldenses canonici hoc rectum esse judicium dixerunt, si Manases, Meldensis episcopus, pastum illum infra triginta annos, per legitimas personas, que illi pastui, quando redderetur, interfuissent, Galterum episcopum ex consuetudine comprobare potest habuisse, et de pastu illo, per eos legitimos viros qui ipsi placito interfuerint, confirmare valet domnum Fulconem placitasse, Parisienses pastum illum debent reddere vel ad judicium placiti domini Fulconis redire. His vero Parisienses non acquieverunt, et hoc non recte esse judicatum dixerunt. Causam etiam contradictioni competentem subjunxerunt, quoniam scilicet de eis non judicaverant de quibus statutum fuerat; de illis enim judicasse deberent que Parisienses dixerant, scilicet de altarium donatione non diminuta; de litterarum auctoritate non contradicta; de eo etiam quod, si placitum domini Fulconis fuerit, assensum Parisiensis capituli non habuit; de viventibus etiam personis Parisiensis capituli, quas illi placito Meldenses interfuisse dixerant, non nominatis; de possessione triginta annorum non violata per hoc quod Meldenses dixerant Galterum episcopum pastum illum habuisse qui, nondum transactis triginta annis, Jerosolimam abiit, quod eos ita dixisse obtulerunt Parisienses se comprobare; de eo etiam quod Meldenses responderunt Galterum episcopum pastum illum infra triginta annos habuisse, et hoc se ita dixisse promiserunt se probare; de eo etiam quod ipsis videbatur possessionem Parisiensium interruptam esse, si placitum domni Fulconis infra triginta annos fuisse ipsi poterant comprobare. Cum igitur de istis, in quibus totius cause et controversie vis et summa dependebat, judicium fieri debuisset, et, his pretermissis, de aliis judicassent, et tales etiam persone que canonici Meldenses non erant hoc judicassent quod ab ipsis Meldensibus canonicis judicari debuisset, ob liec hujusmodi judicio Parisienses contradixerunt, et tam Meldense capitulum quam ipsos judices ad utrorumque metropolitani audientiam, prout ordo et ratio exigebat, invitaverunt, certi a tante curie justis et discretis personis sanum judicium depromendum, et hujus negotii rationabilis finem decisionis imponendum. Quod Meldenses, frivolas et meticulosas de regia et Teobaldi comitis guerra pretendendo causas, subterfugerunt, et ad apostolicam presentiam ad medium quadragesime Parisienses invitaverunt. Parisienses autem, pro ratione et ordine agere volentes, causas hujusmodi, pro dignitate et reverentia sancte metropolitane ecclesie, penitus recidere cupientes, eis ex parte regis, cujus clerici et Parisienses et ipsi erant, securum conductum obtulerunt. Quod cum Meldenses suscipere neglexissent, Parisienses Romanam illam invitationem receperunt, et in cause sue justitia confidentes, concesserunt.
