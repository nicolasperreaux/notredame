Omnibus presentes litteras inspecturis, frater B., humilis prior Sancti Martini de Campis Parisiensis, totusque ejusdem loci conventus, salutem in Domino. Cum contentio verteretur internos, ex una parte, et venerabiles viros capitulum Parisieiise, ex altera, super quadraginta ai pentis terre et uno quarterio et quinque arpentis vinearum, que nos tenebamus de ipsis in censiva eorum, prope Parisius, que dicitur census communis; tandem, mediantibus bonis viris, sopita est in hunc modum. Quod nos dicti prior et conventus de cetero reddemus dicto capitulo, singulis annis, in octabis sancti Dyonisii, triginta solidos et ix denarios Parisienses, scilicet de capitali censu xv solidos et ix denarios Parisienses; de incremento census xv solidos Parisienses, pro terris et vineis supradictis annuatim, quantum ad ipsos pertinet, in perpetuum pacifice possidendis. Nos vero concessimus dicto capitulo molendinum de Crolebarbe, pro quo capitulum debet nobis reddere, sicuti consuevit, de censu annuatim viginti sex denarios et obolum; et duo arpenta vinearum, sita prope Pentin, pro quibus debent nobis annuatim persolvi viginti denarii, que habent in censiva nostra perpetuo pacifice possidenda : ita videlicet quod nichii ab ipsis exigere poterimus in predictis, nisi predictum censum et justitiam nostram, et ea quæ ad justitiam pertinent, que nobis retineamus in perpetuum in predictis, ita quod eos de cetero ea distrahere non compelleremus. Dictum vero capitulum, ad petitionem nostram, nobis concessit dimidium arpentum cujusdam veteris plastrarie, site juxta pressorium nostrum Sancti Martini, in perpetuum possidendum, quod presbiter Sancti Laurentii Parisiensis ab ipsis tenuerat; ita videlicet quod de cetero de memoratis terris, vineis et plastraria nichii a nobis exigere poterunt, nisi triginta solidos et ix denarios Parisienses, et justiciam, et omnia ad justitiam pertinentia, que sibi retinent imperpetuum in predictis. In cujus rei memoriam et testimonium, etc. Actum vacante decanatu, anno Domini MCC vicesimo octavo, mense junio.
