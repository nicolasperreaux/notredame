Universis, etc. Garnerus, archidiaconus ecclesie Parisiensis, salutem in Domino. Notum facimus quod Guillelmus Bichart de Compenso, armiger, super contencione, que vertebatur inter ipsum, ex una parte, et venerabiles viros decanum et capitulum Parisiense, ex altera, super theloneo et sexteragio, que petebat et dicebat se habere in terra ipsorum decani et capituli, apud Compensum, subjecit se inquisicioni nostre, fide data ab eodem quod teneret alte et basse, compleret et observaret quicquid nos super premissis ordinaremus... Nos vero, inquisicione facta,... pronunciamus et dicimus Guillelmum Bichart de Compenso non habere jus capiendi, petendi seu exigendi theloneum et sexteragium in terra decani et capituli Parisiensis, apud Compensum... Injungimus insuper eidem, ne molestet aliquem, occasione recredencie cujusdam dolii vacui, quod idem Guillelmus quondam in dicta terra ceperat, racione dicti sexteragii. Volumus autem et dicimus quod capitulum Parisiense, de gracia et liberalitate, det eidem Guillelmo sexaginta solidos Parisienses. Actum anno Domini m cc lxx, die mercurii ante festum beati Marci evangeliste
