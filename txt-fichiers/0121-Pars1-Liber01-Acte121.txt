Symon decanus et capitulum Sancti Clodoaldi, omnibus presentes litteras inspecturis in Domino salutem. Notum facimus quod xmi denarios censuales, quos habebamus super terram quam Templarii Parisienses tenebant de nobis ad eundem censum, infra ambitum murorum de Parisius, et quicquid juris in predicta terra habebamus, permutavimus et quitavimus in perpetuum domino Odoni, Parisiensi episcopo, et successoribus ejus, pro v solidis censualibus, quos idem episcopus nobis concessit in perpetuum et quitavit, videlicet : duos solidos super duos arpennos terre juxta Crucem Albam, quam Petrus de Chaucepie et Maria uxor ejus tenent; et decem et octo denarios super duos arpennos vinearum, quas archidiaconus Haniericus emit a Garnero, filio Hugonis, que sunt apud Garchias; et octo denarios super unum arpennum vinee Roberti canonici, que est juxta Crucem Candidam; et octo denarios super unum arpennum vinee Berengarii de Montrestor, que est juxta Ulmum de Gargis; et duos denarios super quarterium vinee Odonis Gastel, in villa Ermein, et etiam quicquid juris in predicto censu habebat, excepta viaria. In hujus itaque permutationis perpetuam firmitatem, presentem cartam sigilli nostri fecimus impressione muniri. Actum anno MCCIII.
