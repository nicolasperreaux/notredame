Stephanus, miseratione divina Parisiensis ecclesie minister indignus, universis presentes litteras inspecturis, salutem in Domino. Notum facimus quod, in nostra presencia constituti, Petrus Coquillarius, civis Parisiensis, et Genovefa, ejus uxor, asseruerunt quod habebant et possidebant in terra, censiva, dominio nostris, tria jardina seu tres plateas, sibi invicem contigua sive contiguas, sita sive sitas ad mercatum porscorum et equorum : quorum sive quarum unum vel una fuit, ut dicitur, defuncti Stephani Salnerii; aliud vel alia fuit, ut dicitur, defuncti Petri Cabot carnificis; aliud vel alia fuit, ut dicitur, Johannis Ribout; onerata sive oneratas in sexaginta et decem solidis Parisiensibus annui capitalis census. Quos sexaginta et decem solidos Parisienses censuales nos, nostra et ecclesie Parisiensis utilitate pensata, damus, concedimus et quittamus, in escambium seu permutacionem, dictis Petro, Genovefe ei eorum heredibus in futurum; salvis nobis et successoribus nostris futuris episcopis Parisiensibus omni jure, dominio et justicia qualibet, vendis et saisinis in tribus jardinis seu plateis supradictis, cum tribus denariis capitalis census, qui nobis et successoribus nostris ad nativitatem beati Johannis Baptiste perpetuo debebuntur. In quorum sexaginta et decem solidorum Parisiensium censualium permutationem, recompensationem sive escambium, dicti Petrus et Genovefa, coram nobis constituti, nobis et successoribus nostris dederunt et quittaverunt imperpetuum sexaginta et decem solidos Parisienses incrementi census, quos dicebant se habere super quadam domo, sita Parisius in Perrino Guacelini, que est Galteri dicti Bovart, contigua, ex una parte, domui defuncti Reginaldi cloetarii, et, ex alia parte, domui Johannis baaterii, in censiva nostra habendos et percipiendos immediate super domo predicta et ejus pertinenciis quibuscumque, post duodecim denarios capitalis census, qui nobis debentur annis singulis, ut dicebant; ita tamen quod, si nos vel successores nostri dictos sexaginta et decem solidos censuales habere non potuerimus super dicta domo et ejus pertinenciis, processu temporis, pacifice et quiete, in toto vel in parte, nos, pro toto defectu ad dicta tria jardina sive plateas libere poterimus assignare... Datum anno Domini millesimo ducentesimo sexagesimo nono, mense martio.
