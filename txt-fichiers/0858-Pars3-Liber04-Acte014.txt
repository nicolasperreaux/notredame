Omnibus presentes litteras inspecturis, officialis curie Parisiensis, salutem in Domino. Notum facimus quod Droco et Guillelmus, fratres, in nostra presentia constituti, recognoverunt se vendidisse et quittavisse venerabilibus viris decano et capitulo Parisiensi, pro novem libris et duodecim solidis Parisiensibus, duos modios et decem sextarios vini, in tessamento de Andresiaco; promittentes, fide interposita, quod in dictis duobus modiis et decem sextariis nichil de cetero reclamabunt, et eos contra omnes garantiaabunt decano et capitulo memoratis. Actum anno Domini mccxx quinto, mense aprili.
