Universis presentes litteras inspecturis G. decanus et capitulum Parisiense, ac Garnerus, ecclesie Parisiensis archidiaconus, salutem in Domino. Notum facimus quod, cum reverendus pater Stephanus, Dei gratia Parisiensis episcopus, fundationi seu constructioni monasterii monialium ordinis Sancti Augustini, in ecclesia parrochiali de Gerciaco fundandi seu construendi a personis illustribus Alfonso, filio regis Francorum, comite Pictavensi et Tholosanensi et Johanna ejus consorte, Pictavensi et Tholosanensi comitissa, salvo jure episcopali et arcliidiaconali, auctoritatem prebuerit et assensum; ita etiam quod jus parrochiale quod habebat presbiter in dicta parrochia de Gerciaco, quod jus ordinatum est transferri in ecclesiam apud Varennes de novo edificari ceptam, dicto presbilero, cum decimis et possessionibus quas ante habebat, salvum remaneat, exceptis a jure parrochiali dicto monasterio monialium cum toto ejus ambitu et personis ibidem inhabitaturis, nos, quod supradictis translacione ecclesie et juris parrochialis ac exemptione dicti monasterii a jure parrochiali, nec non super ecclesia de Gerciaco dicto monasterio concedenda factum est ratum habemus atque firmum, et, in eis episcopi et archidiaconi juridictione et alio quolibet jure salvis, expresse consentimus. Quod ut firmum et stabile permaneat, presentibus litteris sigilla nostra duximus apponenda in testimonium veritatis. Datum anno Domini millesimo ducentesimo sexagesimo nono, mense augusti.
