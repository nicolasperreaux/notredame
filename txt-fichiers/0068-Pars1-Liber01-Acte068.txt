Innocentius episcopus, servus servorum Dei, venerabili fratri episcopo Parisiensi salutem et apostolicam benedictionem. Sicut expedire credimus ut apud civitatem Parisiensem, ad quam, pro sacre pagine disciplina, celebris recursus habetur, theologorum sit copia magistrorum, qui parvulis petentibus panem frangant, et esurientes animas reficiant pabulo verbi Dei; sic etiam decens est ut ipsorum numerositas refrenetur, ne forsitan, propter hon erosam multitudinem que nichii habet honesti, vel vilescat eorum officium, vel minus composite impleatur, cum Deus omnia fecerit in numero, pondere et mensura. Hac consideratione prudenter inducti, auctoritate presentium , firmiter inhibemus , ut, Parisius, magistrorum theologie numerus octonarium non transcendat, nisi forte multa utilitas et necessitas hoc exposcat. Nulli ergo omnino hominum liceat hanc paginam nostre inhibitionis infringere , vel ei ausu temerario contraire. Si quis autem hoc attemptare presumpserit, indignationem omnipotentis Dei et beatorum Petri et Pauli apostolorum ejus se noverit incursurum. Datum Sutrii, xvm kalendas decembris, pontificatus nostri anno x.
