Stacionem Sancti Gervasii faciunt Sancti Gervasii et Sancti Johannis in Gravia presbiteri, de octo arietibus quos debent, et de nono quem coqus noster debet, melioribus scilicet qui poterunt inveniri; de quibus fiunt via et decem et quinque frusta, de singulis arietibus decem et quinque frusta, et dividuntur, sicut alie simplices staciones, omnibus participantibus et dictis presbiteris qui habent stacionem in carnibus, in pane et in vino. Coqus noster habet pelles et sepum omnium arietum, et tres minores servientes de coquina pedes et capita et testicia. Verum, quia dicti presbiteri finaverunt ad quinquaginta solidos, pro octo arietibus, et ad triginta solidos, pro vino, ita quod nichil sibi retinent in stacione, ita provisum est, quod canonici et vicarii et matricularius laicus, pennetarius, cellerarius et coqus, frusto valente quatuor denarios, habent viaa et octo frusta, que valent quadraginta duos solidos et octo denarios, septem minores servientes septem frusta, videlicet, due excubie duo frusta simul, duo minores servientes de coquina duo frusta, alii duo minores servientes duo frusta, garnetarius unum frustum; que valent ii solidos et quatuor denarios, que in summa faciunt quadraginta et quinque solidos; et ita remanent quinque solidi, quos habent coqus et tres minores servientes de coquina, pro feodis suis, videlicet, coqus duos solidos, et alii tres servientes, quilibet, duodecim denarios. Tandem ordinatum est ita, quod pro omnibus solvent presbiteri centum solidos, pro pane et vino et carnibus. Summa omnium : centum solidi, nobis quiti. Denarii vini sic dividuntur : queque stacio integra habet sex denarios pro vino; et dimidia stacio habet ad racionem sex denariorum; et septem minores servientes viginti denarios, scilicet, due excubie octo simul, garnetarius quatuor denarios, alii iiiior minores servientes octo denarios simul, quisque duos, qui in summa faciunt triginta et quatuor solidi et octo denarii; sed capitulum de suo supplet defectum. Panem quoque persolvent dicti presbiteri, sicut est consuetum, scilicet, tres minas boni frumenti. Tandem ita ordinatum est, quod, pro omnibus, solvent presbiteri centum solidos, pro pane et vino et carnibus. Sic stacio ista valet, pro carne et vino, xiiii denarios. Summa omnium : c solidi, nobis quiti.
