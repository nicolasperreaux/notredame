Universis presentes litteras inspecturis, officialis curie Parisiensis, salutem in Domino. Notum facimus quod, in nostra presencia constituti, Vincentius, carpentarius, de Laiaco, et Isabellis, uxor ejus, asseruerunt quod venerabiles viri decanus et capitulum Parisiense imponebant ipsis Vincencio et Isabelli et asserebant eosdem esse homines de corpore ecclesie Beate Marie Parisiensis, et voluerunt coram nobis quod dicti decanus et capitulum super hoc, prout expedire viderint, inquisicionem faciant diligenter ; promittentes, fide data in manu nostra, quod ipsi se predicte inqueste submittent, et observabunt illud quod per dicjam dictam sententiam confirmant, sabbato tam inquestam fuerit factum et inventum. Datum anno Domini mcclx nono, die mercurii ante festum beati Barnabe apostoli.
