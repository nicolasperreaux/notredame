Ego Mauricius, Dei gracia Parisiensis episcopus, notum fieri volumus universis tam presentibus quam futuris, quod dominus Philippus  de Levies et uxor ejus Elisabeth, redditus centum solidorum, quos, apud Victoricium, a domino Galerando de Galardone idem Philippus in feodum tenebat, quater viginti librarum precio nobis vendiderunt, et se rectam garantiam laturos, fide interposita, spoponderunt, et fidejussores garantie Guidonem de Palaciolo, Bartholomeum de Corbertin, Michaelem Dun Vileir, sub astrictione fidei, dederunt. Quam venditionem laudaverunt predictus Galerandus, et Idonea uxor ejus, et dominus Hecelinus de Linaiis, et uxor ejus Loberengia, et filius eorum Hecelinus, et se garantie obsides, sub fidei sacramento, constituerunt. Insuper, jam dictus Galerandus quod residuum habebat de parte uxoris sue, pro quater viginti libris nobis vendidit, uxore sua Idonea hoc ipsum laudante et assensum prebente, et tam ipse quam uxor ejus se rectamgarantiam laturos, fidei interpositione, promiserunt. Hoc ipsum dominus Hecelinus de Linaiis, a quo idem Galerandus tenebat, et uxor ejus Loberengia, et eorum filius Hecelinus, et Rencia, uxor Guidonis de Palaciolo, et alie due juniores prefati Hecelini filie laudaverunt et quietam clamaverunt, et, fide prestita, se rectam garantiam laturos concesserunt. Fidejussores etiam garantie predictus Galerandus nobis constituit, scilicet Gaufridum Poeot, Guidonem de Vallibus, Garinum de Malpertuis, Guidonem de Valle Grinosa, qui se hoc garantire, sub fidei sacramento, compromiserunt. Hiis autem venditionibus et laudantium concessionibus interfuerunt, etc. Ad majoris autem firmitatis munimentum, predicti scilicet Philippus et Elisabelh uxor ejus, Galerandus et Ydonea uxor ejus, Hecelinus et Loerengia uxor ejus, supradictam terram et redditus, super altare beate Marie, in elemosinam, ecclesie Parisiensi obtulerunt. Actum apud Victoricium, publice, anno incarnati Verbi millesimo centesimo octogesimo, die festi sancte Xgate, episcopatus vero nostri vicesimo primo.
