Nos episcopus Parisiensis et abbas Sancte Genovefe, in ea veritate, que Deus est, legaliter promisimus, quod supplicabimus domino pape obnixe, ut compositionem que inter nos facta est confirmare dignetur; et ego episcopus inducere bona fide studebo capitulum Parisiense, ut panes, qui eschaudati dicuntur, et oblatas et vinum, que solent reddi clericis Parisiensibus, in vigilia Ascensionis Domini et in festo sancte Genovefe post Natale, ecclesie Sancte Genovefe quitentur et remittantur omnino. Quod si facere poterit episcopus, habebit redditus XL solidorum Parisiensium. In evidentiam igitur hujus rei, presentem paginam fieri fecimus et sigillorum nostrorum impressione muniri. Actum anno MCC II.
