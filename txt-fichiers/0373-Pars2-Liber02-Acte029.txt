In nomine sancte et individue Trinitatis, amen. Ludo vicus, Dei gratia Francorum rex. Noverint universi, presentes pariter et futuri, quod David de Corborosa et Johannes, ejusdem filius, in presentia nostra constituti, predicte ville decanatui, quem jure hereditario vendi care sibi prius intendebant, coram decano et capitulo Parisiensis ecclesie, sponte sua penitus renuntiaverunt, et prenominate ecclesie hominium, quod prius negaverant, precise recognoverunt. Tactis etiam sacrosanctis, juraverunt quod, sicut homines corporis, erga ecclesiam Beate Marie et canonicos omni tempore se exhibebunt, et deinceps in decanatum jus aliquod non reclamabunt, neque Parisiensis ecclesie canonicis vel ipsorum rebus, neque illis quicumque decanatum predicte ville per canonicos habuerint, aliquid damnum inferent vel inferri permittent; sed pro posse suo, ne illud incurrant, advertent. Nos vero, ad ipsius David et Johannis petitionem, capitulo Parisiensi concessimus, quod, si ipsi supradicta omnia fideliter non servaverint, nos ecclesie Parisiensi contra ipsos erimus adjutores. Hec igitur que diximus universa, ut perpetue mancipentur stabilitati, scribi et sigilli nostri auctoritate precipimus confirmari. Actum Parisius, anno ab incarnatione Domini MCLXXIII. Astantibus in palatio nostro quorum nomina et signa supposita sunt. S. comitis Theobaldi, dapiferi nostri. S. Mathei camerarii. S. Guidonis buticularii. S. Radulphi constabularii. Vacante cancellaria.
