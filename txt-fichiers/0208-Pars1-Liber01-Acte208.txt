Anno Domini MCCLX octavo, die lune in vigilia beati Dyonisii, Parisius, in domibus episcopi, in capella superiori, presentibus venerabilibus viris decano Parisiensi; Guillelmo et Garnero, archidiaconis ecclesie Parisiensis; N. cancellario Parisiensi; Guillelmo, subdecano Carnotensi; scolastico Aurelianensi ; magistris Roberto de Sorbonna, Simone de Seppara, magistro Guidone de Gastina, canonicis Parisiensibus, et pluribus aliis, fecerunt homagium domino Stephano, episcopo Parisiensi, qui infra scribuntur.    Dominus Herveus, dominus Caprosie, fecit hommagium de castro et castellania Caprosie et pertinendis; et fuit investitus per anulum aureum. Hic portat.    Bartholomeus de Meru, dominus Luzarchiarum, fecit homagium de omni eo quod habet apud Luzarches, et debet nominare partes in speciali, et tradere in scriptis infra XL dies continue sequentes, et fuit investitus per anulum aureum; qui portavit dominum episcopum personaliter. Hic portat.    Matheus, dominus Morantiaci, fecit homagium de eo quod habet apud Conflans et de eo quod habet apud Sanclum Marcellum de Sancto Dyonisio, et fuit investitus per anulum aureum. Hic portat. Portavit pro ipso dominum episcopum dominus Galterus de Chevriaco, qui venit cum litteris patentibus ad excusandum eum. Debuisset misisse duos milites, quia tenet duo feoda, Confluentium et Sanctum Marcellum de Sancto Dyonisio. Debet tradere partes in scriptis infra XL dies.    Dominus Guillelmus de Edera, dominus Combisville, fecit hommagium de omni eo quod habet apud Combisvillam, et debet tradere in scriptis partes infra XL dies. Hic portat. Et de eodem feodo debet facere homagium Aalidis, sororia sua, ac de feodo de Revegneio. Hic portavit dominum episcopum personaliter.
