Universis presentes litteras inspecturis, officialis curie Radulphi, ecclesie Parisiensis archidiaconi, salutem in Domino. Notum facimus quod, in nostra presentia constituti, Robertus dictus Patourel et Maria, ejus uxor, cives Parisienses, recognoverunt se vendidisse et imperpestuum quittavisse reverendo patri domino Parisiensi episcopo et ejus successoribus Parisiensibus episcopis, pro triginta duabus libris Parisiensibus, jam sibi solutis in pecunia numerata, prout ipsi venditores confessi sunt coram nobis, renunciantes...; quandam domum, quam dicebant se habere apud Sanctum Clodoaldum, in vico contiguo jardino domini Parisiensis episcopi, ab oppositis domus Marie dicte Preposite, contiguam stabulis ipsius domini Parisiensis episcopi, in censiva Sancti Clodoaldi, oneratam in duobus denariis capitalis census, debitis annis singulis, in festo beati Remigii, capitulo Sancti Clodoaldi.. Pro qua garandia ferenda, ipsi obligaverunt in contraplegium predicto domino episcopo d quadraginta solidos Parisienses incrementi census, quos dicebant se habere et percipere, annis singulis, super quadam domo, sita Parisius, in vico Symonis dicti Franque, ab oppositis domus Gileberti, clerici beneficiati in ecclesia Sancti Mederici Parisiensis; supponentes se, quantum ad premissa, jurisdictioni curie nostre, ubicumque se transferant Datum anno Domini millesimo ducentesimo sexagesimo secundo, mense septembri.
