Philippus, Dei gratia Francorum rex . Notum facimus universis, tam presentibus quam futuris, quod, cum contentio mota esset inter nos, ex una parte, et abbatem et conventum Sancti Mauri de Fossatis et priorem Sancti Eligii Parisiensis, nomine prioratus predicti, ex altera, super hoc, quod abbas et prior predicti dicebant se habere, nomine prioratus predicti, in tota terra sua, sita Parisius, et in hospitibus suis morantibus in terra predicta, omnimodam justitiam, altam et bassam, et omnes coustumas, et in pluribus locis terre predicte, per cartam super hoc eisdem olim concessam; preposito nostro Parisiensi et nomine nostro super hiis contrarium asserente, et dicente quod in quibusdam locis terre predicti prioratus Sancti Eligii justitia ad nos debeat pertinere; esset etiam dissensio super terminis territorii supradicti; tandem, post multas altercationes super hiis habitas hinc et inde, pro jure utriusque partis super premissis liquidius declarando, et pro dubio, quod posset perpetuo esse dissensionis materia, amovendo, super premissis inquiri fecimus diligenter; et inventum est terram prioratus predicti Sancti Eligii esse infra terminos qui sequuntur, videlicet : in territorio Sancti Pauli, juxta venditores piscium, prope portam Bauderii, a domo Johannis des Carniaux, que est de dicto territorio Sancti Eligii, per quam muri veteres Parisienses ire solebant, continue a parte sinistra, usque ad domum Guillelmi Darthes; item, a domo Richardi le Charbonnier, que est de Sancto Eligio, contigua domui Guillelmi de Rosaio, que est in introitu vici, dicte a la Guespine, a parte dextra, continue usque ad domum de Joiato; item, redeundo ex parte altera ejusdem vici, a parte sinistra, a domo barbitonsoris, que est de Sancto Eligio et facit cuneum dicti vici et vici Sancti Anthonii, continue usque ad cuneum vici qui dicitur rue Perciee, et totus idem vicus de rue Perciee, prout se comportat usque ad magnum vicum Sancti Anthonii, a parte sinistra; item, a domo Nicolai de Biaugrant, que est in alio cuneo ejusdem vici et est de Sancto Eligio, contigua magno vico Sancti Anthonii, revertendo superius versus vicum posterne Sancti Pauli, usque ad quandam domum, ubi sunt duo marmoseti lapidei, in medio dicti vici; item, a posterna murorum, prout itur versus Sanctum Paucuneum vici per quem itur inferius versus Secanam, et ab ipso cuneo inferius usque ad Secanam, cum portu et arrivagio, et ab eodem cuneo, a parte dextra, omnes platee vacue usque ad domos Sancte Genovefe Parisiensis, que sunt ante domum fratrum Beate Marie de Carmelo, cum portu et arrivagio, et subtus domos predictas, super fluvium Secane, usque ad poncellum, portus et arrivagium; item, a dicto poncello, a parte sinistra, prout rivus ascendit, usque ad pontem Perrini, cum domibus Sancte Genovefe et terris a parte posteriori existentibus, que sunt ante domum predictorum fratrum; item, a cuneo ubi sunt grangie Jacobi Boutel, eundo versus fratres predictos, a parte sinistra, usque ad fossata regis; item, versus portam de Barbeel, a domo que fuit Remondi le Cainne, que est de terra Sancti Eligii, contigua vico Medietario, usque ad domum que facit cuneum, que fuit Guoburgis Ramposne, que est de Sancto Eligio, et a dicto cuneo continue, a parte dextra et sinistra vici, prout itur versus ecclesiam Sancti Pauli, usque ad calceiam vici Sancti Anthonii; item, a cuneo in quo est domus contigua grangie Sancti Eligii, que fuit Guillelmi Gaillart, a parte dextra, continue eundo versus pontem Perrini, usque ad fossata regis; item, ex parte altera, a calceia de ponte Perrini, veniendo versus fratres Vallis Scolarium, a parte dextra, a domo Guillelmi le Grant, civis Parisiensis, contigua fossatis regis, que est de terra Sancti Eligii, continue usque ad muros regis, contiguos domui de Valle Scolarium; item, a domo Michaelis Peusde¬Cerf, que est de Sancto Eligio, que facit cuneum vici Sancti Pauli, supra calceiam Sancti Anthonii, a parte sinistra, usque ad portam murorum Parisiensium; item, a dicta porta, infra muros, a parte sinistra, eundo versus domum des Quens, continue usque ad cuneum quadrivii ubi moratur barbitonsor, et est domus de Sancto Eligio; item, a dicta porta, a parte dextra, eundo versus domum regis Sicilie, usque ad portam que est in vico Regis Sicilie, que porta est de domo ubi moratur vicecomes Meledunensis, que domus est de Sancto Eligio; item, a cuneo vici que est versus dictam domum regis Sicilie, in quo cuneo moratur faber, eundo versus Aquilam, a parte dextra, usque ad domum Thome le Charron, ad quam domum terra Sancti Germani incipit; item, a dicta domo Thome le Charron, in vico posteriori eidem domui, redeundo versus domum regis Sicilie, a parte dextra, continue usque ad domum predicti fabri; item, in vico Veteris Templi, in domo Hilarii de Poulies, que est de Sancto Eligio, et facit cuneum vici Anquetini Falcatoris, eundo per parvam ruellam, a parte dextra, usque ad cuneum Burgi Thiboudi, qui est de terra Sancti Eligii; item, a domo ejusdem Hilarii des Poulies, a parte sinistra, usque ad cuneum per quem itur versus la Bretonnerie, et inde, a parte sinistra, usque ad cuneum Burgi Thiboudi, et ab ipso cuneo totus vicus Burgi Thiboudi hinc et inde, usque ad plateam veteris cimiterii Sancti Johannis; item a cuneo vici Burgi Thiboudi, a parte vici qui dicitur la Bretonnerie, eundo versus furnum Templi, a parte sinistra, continue usque ad ruellam du Franc Mourier, que est de Sancto Eligio, et a cuneo ejusdem ruelle, a parte sinistra, usque ad domum archidiaconi Cathalaunensis, que est de Sancto Eligio; item, in circuitu prioratus Sancti Eligii, veniendo circa dictum prioratum, a porta dicti prioratus, que est ante domum nostram regiam Parisius, eundo, a parte sinistra, per Barillariam, et inde per Calendam, et hinc per Cavatariam et per Retonsores Pannorum, et per Draperiam circuiendo usque ad dictam portam prioratus predicti, contiguam domui defuncti Petri de Cormelliis, que est de terra Sancti Eligii, cum domo in qua est furnus Sancte Aure, prout se comportat, ante domos Retonsorum, qui sunt in circuitu supradicto. Postmodum vero inter nos, ex una parte, et abbatem Sancti Mauri et priorem Sancti Eligii predictos, nomine prioratus predicti, ex altera, super justitia pertinente ad ipsum prioratum, taliter extitit concordatum : Quod predictus prior et successores sui, nomine prioratus sui predicti, habebit in omnibus plateis, masuris, domibus et terris ad culturam aptis, contentis infra terminos supradictos, et in hospitibus morantibus ibidem et perpetuo moraturis, omnimodam justitiam, altam et bassam, videlicet sanguinem, furtum, homicidium, raptum, murtrum, encisum, espave, aubène, hasbanneum, roagium, justitiam super flumine, mercaturis, et omnimodam aliam justitiam, altam et bassam, et totum emolumentum quod potest ad altam et bassam justitiam pertinere, omnes etiam emendas quas levabit et levare poterit, auctoritate propria, per se vel mandatum suum. Item, habebit viariam, et justitiam ejusdem viarie, et omnia pertinentia ad eandem, et omnia emolumenta que possunt accidere et ad predictam viariam et ejus justitiam pertinere, in locis predictis, in quibus terra sua extiterit utrobique. Item, habebit in locis supradictis mensuras vini et signum earum, et adjustamentum dictarum mensurarum, totam justitiam totumque emolumentum que ad mensuras pertinent supradictas. Item, habebit qualibet die, in septimana, et quocumque opere, coustumas mercaturarum, quandocumque vendentur in terra dicti prioris infra terminos predictos, videlicet theloneum, roagium, chantelagium et foragium; item, coustumam funestrarum in terra Sancti Pauli, in locis in quibus et prout ipsam levare et capere hactenus consuerunt. Item, habebit dictus prior in grangia sua de Sancto Paulo mensuras suas ad bladum, sicut ipsas consuevit habere. Item, habebit perpetuo, pro se et suis successoribus, in circuitu dicti prioratus, prout superius est expressum, omnimodam justitiam, altam et bassam, et omnes coustumas, excepto hasbanneo, Leg. fenestrarum. Eo innuitur jus habendi fenestras in publicum apertas, ubi res venales exponebantur. quod tantummodo nobis et successoribus nostris in dicto territorio retinemus. Insuper hospites, in dicto circuitu morantes et etiam moraturi, a gueto, a tallia, ab exercitu et a cavalcata sunt et erunt, quantum ad nos, perpetuo liberi et immunes. Item, concedimus eidem priori totam illam medietatem quam habebamus in vico Medietario, nobis et dicto priori, et quicquid in eodem vico ad nos, ratione ipsius medietatis, pertinebat vel poterat pertinere sive in fundo terre, sive in justitia vel alias, cum alia medietate sua, quam habet ibidem, tenendam et perpetuo ab ipso et suis successoribus possidendam, eo modo quo tenet totam aliam suam de Sancto Paulo, superius nominatam. Verumptamen, pro nobis et nostris successoribus retinemus in tota terra predicta ipsius prioris, contenta infra terminos supradictos, coustumam piscium, sicut ipsam consuevimus habere ibidem, et mensuras bladi, prout ibidem consueverunt portari; item, talliam, guetum, talliam panis et vini, exercitum, cavalcaturam, excepto circuitu Sancti Eligii, superius nominato, in quo dictus prior habebit talliam et guetum, et talliam panis et vini et omnia alia supradicta, prout superius sunt expressa. Retinemus etiam pro nobis et nostris successoribus, in terra predicta, justitiam illorum qui excessus aliquos seu injurias inferent gentibus seu servientibus nostris, nostrum servicium faciendo. Retinemus insuper nobis et successoribus nostris ressortum in tota terra predicta, nichil excipiendo et in locis omnibus supradictis. Volumus etiam et concedimus quod, si prepositus noster Parisiensis aut aliquis de servientibus nostris, quicumque, uteretur vel faceret aliquid quod esset contra premissa vel aliquod premissorum, quod illud nullam haberet roboris firmitatem. Insuper retinemus in tota terra ad dictum priorem, nomine prioratus sui predicti, in villa Parisiensi pertinente, sive infra portas murorum, sive extra, alia videlicet quam illa que est superius nominata, omnimodam justitiam, altam et bassam, et omnes coustumas, excepta justitia de fundo terre, quam tantummodo predicto priori et suis successoribus volumus remanere; et salvo in premissis jure nostro in aliis, et jure in omnibus quolibet alieno. Quod ut ratum et stabile permaneat in futurum, presentibus litteris nostrum fecimus apponi sigillum. Actum Parisius, anno Domini millesimo ducentesimo octogesimo, mense augusto.
