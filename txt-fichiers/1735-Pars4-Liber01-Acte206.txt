Universis, etc. Thomas dictus Duce, Maria la Gibonne, ejus uxor, Eramburgis, ejus filia, et Petrus Auncouyn, maritus dicte Eremburgis, de Sancto Clodoaldo, recognoverunt in jure, coram nobis, se vendidisse et imperpetuum quittavisse reverendo patri Reginaldo, Dei gratia Parisiensi episcopo, et successoribus ejusdem, pro sexdecim libris Parisiensibus, jam sibi solutis,... quemdam ortum, situm apud Sanctum Clodoaldum, prout se comportat per metas ibidem positas, in longo et lato, contiguum jardino dicti episcopi, oneratum in tresdecim denariis capitalis census et in medietate trium minarum avene, tribus partibus unius caponis, ut dicebant... Datum anno Domini millesimo ducentesimo quinquagesimo nono, mense martio.
