Universis, etc. Guiardus de Bruneyo, armiger, et domicella Rencia, ejus uxor, recognoverunt se vendidisse et imperpetuum quittavisse venerabili patri Reginaldo, Dei gratia Parisiensi episcopo, et ejus successoribus, pro viginti quatuor libris Parisiensibus, jam sibi solutis in pecunia numerata,... totum feodum quod habebant apud Gentilliacum et in villa Sancti Marcelli, cum appenditiis ejusdem feodi ad eos spectantibus, de quo feodo Ferricus dictus Bateste de Gentilliaco, armiger, erat in homagio Guiardi predicti; quod feodum erat retrofeodum domini episcopi Parisiensis, de quo etiam idem Guiardus erat in homagio ejusdem domini episcopi Parisiensis, sicut iidem venditores recognoverunt coram nobis; item, totum feodum quod habebant apud Noisement, in villa etiam et in territorio de Moissiaco, cum appendiciis ejusdem feodi ad ipsos spectantibus, de quo Guillelmus de Noisement, miles, erat in homagio predicti Guiardi; quod erat retrofeodum ejusdem domini Parisiensis episcopi, de quo etiam idem Guiardus erat in homagio dicti domini Parisiensis episcopi, sicut dicti venditores coram nobis sunt confessi.. Actum anno Domini m cc quinquagesimo quinto, mense julio, die jovis post festum beatorum Jacobi et Christo¬
