Ludovicus , Dei gratia Francorum rex, notum facimus universis tam presentibus quam futuris, quod nos, divini amoris intuitu, et pro remedio anime nostre et animarum inclite recordationis regis Ludo vici, genitoris nostri, étregine Blanche, genitricis nostre, et aliorum predecessorum nostrorum, quantum in nobis est, volumus et concedimus quod omnes persone lay cales, decimas percipientes ab aliis in terra nostra et in feodis nostris, moventibus mediate vel immediate de nobis, quas ecclesie perciperent si eas layci non haberent, possint eas relinquere, dare et alio quocumque justo et licito modo ecclesiis concedere tenendas in perpetuum, nostro vel successorum assensu minime requisito; ita etiam quod contra hoc heredes seu successores nostri nullatenus se opponere valeant, aut hujusmodi concessionem nostram deinceps aliquatenus impedire. Quod ut ratum et stabile permaneat in futurum, presentibus litteris nostrum fecimus apponi sigillum. Actum Parisius anno Domini MCCLX nono, mense martio.
