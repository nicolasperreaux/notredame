Universis presentes litteras inspecturis, frater Gaufridus de Vicherio, visitator generalis domorum milicie Templi in regnis Francie et Anglie, salutem in Domino. Noveritis quod, cum nos ac fratres nostri domus predicte, tam in terra ac jurisdictione reverendi patris domini Parisiensis episcopi, apud Parisius, quam in feodis dicti domini Parisiensis episcopi seu retrofeodis, apud Fossas et in territorio ejusdem ville, juxta Malliacum, versus Lusarchias, bona immobilia et possessiones sive census augmentatos quamplures haberemus, teneremus ac possideremus, tam ex conquestu nostro quam ex conquestu predecessorum nostrorum, videlicet : apud Parisius, in Fossato Sancti Germani Autissiodorensis, Parisiensis, super domo que quondam fuit defuneti Stephani Salnerii, triginta quinque solidos Parisienses annui augmentati census seu redditus; item, super domo que quondam fuit Guillelini dicti de Abbacia, in eodem vico, sexdecim solidos Parisienses annui augmentati census; item, in vico Sancti Salvatoris Parisiensis, super domo Guillelmi de Meullento, tresdecim solidos Parisienses; item, super domo Nicholay le Paonier, in dicto vico, duos solidos et sex denarios Parisienses; item, super domo Radulphi dicti Quoquart, in vico Petri dicti Chief dAl, quadraginta solidos Parisienses; item, apud dictas Fossas, in territorio ejusdem ville, juxta Melliacum, versus Lusarchias, sexdecim arpenta terre arabilis in uno tenenti, rejacentia in loco qui dicitur Biaulieu; item, circiter arpentum et dimidium terre, similiter site in loco qui dicitur Reocourt, ac dimidium arpentum terre, situm in loco qui dicitur Hapay; item, arpentum et dimidium terre, site in loco qui dicitur Perier; item, tria arpenta vel circiter in loco qui dicitur les Terriers; item, quinque arpenta pratorum vel circiter in duabus peciis, rejacentia apud Riocourt; item, quinque sextarios tam bladi quam avene annui redditus, ad mensuram de Lusarchiis; item, decem et novem solidos, sex denarios Parisienses capitalis minuti census, super quibusdam terris, situatis in territorio de Fossis, solvendos annuatim in festo beati Remigii, et fuerint predicta bona existentia apud Fossas et in territorio ejusdem loci quondam defuncti domini Henrici dicti Bouton presbiteri; dictusque reverendus pater Parisiensis episcopus bona omnia predicta, existencia tam apud Parisius quam apud dictas Fossas et in territorio ejusdem loci, cepisset et arrestasset in manu sua, pro eo quod nolebat nos predicta bona in manu mortua tenere; tandem, bonorum interveniente consilio, ad hoc inducti, supplicavimus dicto reverendo patri, ut nobis ac successoribus nostris et domui nostre Parisiensi predicta bona amortiaare dignaretur. Qua supplicatione facta, dictus reverendus pater, pensatis utilitate et comodo ecclesie Parisiensis, ac super hoc habito bonorum consilio, nobis et successoribus nostris predicta bona concessit possidenda ex nunc in futurum, in modum qui sequitur. Voluit enim et concessit dictus reverendus pater, ut nos ac successores nostri predicta bona habeamus, teneamus et possideamus, absque aliqua coactione vendendi vel extra manum nostram ponendi; retentis tamen sibi ac successoribus suis, ecclesie Parisiensis episcopis, sex libris Parisiensibus annui census seu redditus, pro dicta concessione habendis et percipiendis a dictis reverendo patre et ejus successoribus Parisiensibus episcopis, quolibet anno, ad Pasca, per manum nostram, apud Templum Parisiense, seu super predictis bonis situatis Parisius, seu apud Fossas et in territorio ejusdem loci pro indiviso; tali pacto seu condicione adjectis inter nos, ex una parte, et dictum reverendum patrem, quod, si nos deficeremus in solucione dictarum sex librarum annui census seu redditus ad predictum terminum Pasche, quod ipse reverendus pater et ejus successores ad predicta omnia et singula bona pro indiviso valeant assignare, et ea in manu sua tenere et possidere, tam diu quam sibi ad plenum de dictis sex libris annui census, seu arreragiorum, si que fuerint, expensorum et interesse satisfactum fuerit; non obstantibus fructibus et exitibus medio tempore perceptis a dicto reverendo patre et ejus successoribus, si qui percepti fuerint et levati ob defectum premissorum. Super quibus fructibus et exitibus, si casus evenerit, nolumus nec intendimus dictum reverendum patrem ac ejus successores etiam dicto reverendo patri ac ejus successoribus Parisiensibus episcopis, in locis et rebus predictis, omnimoda jurisdictione, justitia ac dominio, et salvo omni alio jure suo. Propter quod confitemur nos teneri solvere eidem reverendo patri Parisiensi episcopo ac ejus successoribus Parisiensibus episcopis dictas sex libras Parisienses annui census, quolibet anno, ad predictum terminum Pasche, sub modo et forma superius expressis. In cujus rei testimonium et munimen perpetuum, sigillum nostrum litteris presentibus duximus apponendum. Datum anno Domini millesimo ducentesimo octogesimo quinto, die Jovis ante Brandones.
