Universis presentes litteras inspecturis, officialis curie Parisiensis, salutem in Domino. Notum facimus quod, in nostra presencia constituti, Guillelmus Poleaume de Succiaco, Stephanus, ejus filius, Avelina, uxor dicti Stephani, Theobaldus, Petrus, Martinus et Hodeardis, liberi dicti Guillelmi, et Johanna, neptis ejusdem, de villa et de origine de Succiaco, recognoverunt spontanea voluntate, et ex certa scientia confessi sunt, quod tam ipsi quam antecessores eorum erant et fuerant homines de corpore ecclesie Beate Marie Parisiensis, et servilis condicionis jugo astricti venerabilibus viris decano et capitulo Parisiensi, a tempore spontanei, non coacti et ex certa scientia, quod ipsi decanus et capitulum ipsos et liberos eorum, quos habent et quos legitime procreaverunt de propriis corporibus eorumdem, manumiserant a servitutis jugo et manus mortue quibus erant Parisiensi ecclesie astricti, ad supplicationem et preces multimodas ipsorum, intuitu pietatis, sub condicionibus et modis inferius annotatis... non tamen causa onerande libertatis, sed de voluntate et assensu expresso predictorum in hoc expresse consencientium... quod ipsi decanus et capitulum sibi et successoribus suis retinuerant... honorem debitum, reverentiam... talliam ad voluntatem...; item, rectam et legitimam decimam numeratam de terris, vineis et aliis possessionibus ipsorum quibuscumque ; hoc modo, quod ipsi et heredes sive successores eorum, quicumque de hujusmodi terris, vineis et aliis possessionibus, tam acquisitis et acquirendis quam etiam aliis, quas habent et habituri sunt in decimatione dictorum decani et capituli, necnon et illi ad quos hujusmodi terre, vinee et alie possessiones quoquo modo sive titulo devenerint, quicumque fuerint et cujuscumque ordinis sive dignitatis existant, solvent et reddent eisdem decano et capitulo sextam decimam partem sive mensuram vini in cuppa de mera gutta; et de pressoragio terciam decimam partem de prima et secunda pressura, et de tertia pressura medietatem. De ybernagio vero, marceschia, fabis, pisis, veciis, gueda, leguminibus, et alio quocumque genere bladi, leguminis, guede aut alterius seminis cujuscumque, undecimam partem seu undecimam garbam aut undecimum manipulum. Numerabitur autem et percipietur sive levabitur hujusmodi decima per servientem seu servientes capituli, videlicet : decima vini, antequam aliquid removeatur de cuppa et pressoragio, sive levetur aut asportetur; et decima ybernagii marceschie, fabarum, pisorum, guede, leguminis et cujuslibet alterius generis bladi, leguminis et seminis, antequam aliquid removeatur de campis, sive fundis et ortis. Quicumque autem aliquid, per se vel per alium, removerit, levaverit vel asportaverit, aut fieri procuraverit, antequam, ut dictum est, numeretur et levetur, tenebitur dictis decano et capitulo, sive prebendariis loci, ad emendam, ac si furtum commisisset. Recognoverunt eciam et confessi sunt ipsos decanum et capitulum in eis et successoribus eorum, et bonis sive possessionibus quibuscumque, que et quas habent et habituri sunt in terra, censiva sive justicia ecclesie Beate Marie Parisiensis in manumissione hujusmodi hec jura retinuisse, videlicet : omnes census... Hoc modo etiam sive pacto adjecto, quod hujusmodi libertate in aliquo non gaudebunt, donec solverint integrahujusmodi manumissione solvere tenentur, et promiserunt se soluturos in solidum, preterquam in matrimoniis, videlicet, quod poterunt se ubi voluerint amodo maritare; qua pecunia soluta, tunc primum gaudebunt predicta libertate. Si vero antequam dicta summa integraliter sit soluta, aliqua escasura evenerit..., etc. Datum anno Domini mcclx sexto, mense novembri.
