Notum sit tam presentibus quam futuris, Bernerum, sancte Parisiensis ecclesie decanum, totumque ejusdem ecclesie conventum, concessisse, quia Almaricus, leprosorum Pontesiensium sacerdos, ecclesiam a custode hospitalis Sancti Christofori recipiet, aliique ejusdem sacerdotis successores, eoque tenore prefate ecclesie deserviet, ut nullum sanum, nec ipsum leprosorum servientem, recipiat. Si vero leprosos quandoque inde discedere contigerit, sanique homines in eundem locum successerint, non predicte ecclesie, sed Sancti Audoeni parrochiani erunt.
