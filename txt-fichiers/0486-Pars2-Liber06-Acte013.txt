In nomine sancte et individue Trinitatis. Ego Bernerus, decanus Sancte Marie Parisiensis ecclesie, omnisque congregatio canonicorum, ad memoriam, tam presentium quam futurorum, patefieri volumus, quoniam Theodericus de Miliaco nostram presentiam adiit, et, quoniam injuste et absque ratione pedagium de rebus nostris et de rebus famulorum nostrorum acceperat, super hoc commisso veniam et absolutionem a nobis expeciit. Ut autem quod suppliciter expetebat a Deo mereretur accipere, gratia rectitudinis exequende, in presentia tam clericorum quam laicorum, quorum nomina subscripta sunt, vadimonium super altare posuit, promittens nec se nec aliquem de heredibus suis in posterum, de rebus supradictis, pedagium accipere. Bernerus decanus, Rainaldus archidiaconus, Adam precentor... Girbertus succentor, Hugo de Creeil, Hugo dapifer... Ex parte Theoderici fuit . Terricus de Danemeis, Symon de Sparnai. Ex parte autem nostra : ... Henricus de Ivri,... Petrus de Furno, Teacrius de Moncello...
