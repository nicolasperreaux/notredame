Universis presentes litteras inspecturis, Lucas decanus totumque capitulum Parisiense, salutem in Domino. Noverint universi, quod nos volumus, ordinamus et statuimus, ut quicumque de nostris concanonicis aliquid capitulo debuerit, si, infra mensem post debiti solucionis terminum, nobis, vel ei qui ad dictum recipiendum debitum deputatus fuerit, quod debuerit non solverit, eo ipso a stacionibus Parisiensis ecclesie sit privatus penitus et exclusus, quousque de dicto debito nobis, vel illi qui ad hoc deputatus fuerit, satisfecerit competenter; et nichilominus, soluto debito, dictis stacionibus sit substractus, eidem minime restaurentur. In cujus rei, etc. Actum anno Domini mccl nono, mense maio.
