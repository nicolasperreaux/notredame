En non dou Pere et dou Fil et dou Seint.Esperit. Amen. Cum il fust conten entre le roi de France, drune part, et le chapitre de Paris, d autre, de pluseurs quereles, dom la premiere est des sergen dou chapitre par les bailli le roi taille; la seconde des tailles et de la joutise de la terre de Garlande; la tierce de Salemon, oste dou chapitre, en la terre qui est apelee li Cens communs, qui par les prevo de Paris fu pris et longuement tenu en prison, si com il disoient; la quarte dou marreglier Nostre¬Damme pris par les prevoc le roi et longuement tenu en prison, si com il disoient; la quinte de xxviii setieres de ble de rente, que Estiennes de Biaumont avoit a Grant¬Pont en un moulin, et de xl sols de crois de cens, que cil meesmes Estiennes avoit en une meson seur ce moulin; si com Ten dit, par les prevo de Paris areste; la sisiesmes des hommes en la terre et es viles NostreDamme pris, mal tretie et despoille, si com il disoient, par Tachoison de la taille de Post le roi; la setiesme d edefices abatu en la rue dou Fumier par le voier de Paris; Puitiesme dou moieur de Baigneus, pris par les prevo de Paris, por un homme qui avoit fet un homicide a Baigneus, que li chapitres tenoit et ne leur vouloit rendre, si com il disoient. Li rois, Pan de Tincarnation Nostre Seigneur mil ii cen xliiii, ou mois de deloir, landemain de la seinte Luce, en sa maladie, vout et octroia que li chapitres de Paris elleust dous dou chapitre ou de hors, qui jurassent et par leur serement diligemment enquissent la verite seur tou ces conten qui sont devant nomme. Et vout li rois ei otroia que ce que cil diroient par leur enqueste fust garde bien et loiaument de chascunne partie. Apres cest ordenement le roi, nos, Huedes, arcediacres, et Raoul de Chevri, chanoines de Pesglise de Paris, elleu dou chapitre de Paris a fere ceste enqueste, et jure devant le roi de faire la bien et loiaument, par Penqueste que nos avons fete des tesmoin qui ont este tret devers la partie le roi, et devers la partie au chapitre, par les chartres que li chapitres a des ancesseurs le roi, et par autres qui a ces choses valoir doivent, et par us, dou conseil a sages clers et a sages lais, disons par nostre enqueste : De la premiere querele, qui est des sergen taillie, que li sergent au chapitre, quian apele les sergen fieve, sont franc des tailles de Paris, et que il pueent en ceste franchise marcheander des provendes au chanoines et des autres biens de Tesglise, et revendre, si leur remaint de ce que il ont achete por leur couvenue. Mes se cil sergent sont marcheant dautres choses que des provendes au chanoines ou des choses ci¬devant dites, nos disons, par Tenqueste que nos en avons fete, quril nest pas droi au chapitre que, par reson de leur sergenterie, aient franchise leur sergent des tailles de Paris, que li marcheant de Paris doivent le roi. Et por ce que nos avons trove en nostre enqueste que Richart Grafart et Jahans li Gouliers, sergent dou chapitre, au tens quiil furent taillie avec les autres marchean de Paris, marcheandient drautres choses que des provendes ou des choses ci¬devant dites, disons par nostre enqueste quril niest pas droi dou chapitre que, por leur sergenterie, aient autre franchise de taille que li autre marcheant de Paris, et quril nest pas droie que li chapitres leur en port garantie. De la seconde, disons que la joutise de Garlande doit estre au chapitre, et quiil est droi dou chapitre que li homme de Garlande soient franc de tailles quant au roi, dautres tailles que de la taille du pein et dou vin, que li rois a par la mein dou chapitre, quant elle eschiet. De la tierce, disons que droi dou chapitre est que Salemons, qui menoit en leur terre dou Cens commun, fust par aus jousticie, et que li prevot le roi, qui le prindrent et lenguement tindrent, por ce quril ne vout respondre devant aus a un homme qui se pleignoit de li de fet de son cors, qui napartenoit mie a haute joutice et dom il niert pris a nul present, et soffroit a droit par devant le chapitre, et li chapitres le requerroit, si com nos avons ces choses trovees en nostre enqueste, firent contre le droit dou chapitre quant il le tindrent puis la requeste dou chapitre. De la quarte querele, disons quril est droi au chapitre davoir la joutise des marregliers Nostre¬Damme, et que li prevot qui pristrent Adan le marreglier et longuement tindrent, porce quril ne vout respondre devant aus a un homme qui li demandoit dete, et soffroit a droit par devant le chapitre, et li chapitres le requerroit, si com nos avons tout ce trove en nostre enqueste, firent contre le droit dou chapitre, quant il le tindrent puis le requeste dou chapitre. De la quinte querele, quil est droi dou chapitre, por le meffet Estiennes de Biaumont, quril eit les xxviii setieres de ble de rente eu molin de GrantcPont, et les xl sols de crois de cens en la meson desus, que cil Estiennes i avoit, et que li prevot firent et font contre le droit dou chapitre, quant il ces choses aresterent et arestent encore. De la siste, disons quril est droi dou chapitre, quant li rois demande aide por son ost, que il face taille seur les hommes de ses viles, et cele taille fere et li levers apartient au chapitre; et que li bailli le roi firent contre le droit dou chapitre, de prandre, por la taille, les hommes des viles Nostre¬Damme, mal tretier et despoillier; car li chapitres, a qui il apartenoit, avoit fet, por cele aide, taille seur les hommes et levee, et en avoit fete Taide le roi, si com nos avons ces choses trovees en nostre enqueste. De la setiesme, disons que li edefices que li voiers de Paris abati en la rue dou Fumier, que li leus ou li edefices ert est en la terre dou chapitre et en la joutice, et sren avoit ilec fet chose qui estre nli deust, que li droi dou chapitre ert que par li fust amande, et que li voiers de Paris fist contre le droit dou chapitre, quant il le fist abatre par sa joutice; car li chapitres nen ert en nul defaut. De Tuitiesme querele, disons quiil est droi dou chapitre que li homicides qui fu pris a Baigneus, devant la porte au moieur, en la voie dom la voierie est au chapitre et la joutice, si com nos Tavons trove en nostre enqueste, soit jouticie par le chapitre, et que li prevot le roi firent contre le droit du chapitre, quant il pristrent le moieur de Baigneus, por ce que li chapitres ne leur vouloit rendre ce maufeteur. Ce fu fet a Paris, Pan de Pincarnacion Nostre¬Seigneur mil ii cens xlviii, eu mois de may, par devant le roi. Et furent present mestres Henris li souchantres; mestres Nevelons de Senli; Pierres de Boissi, arcediacres de Baieus, chanoine de Paris, procurateur dou chapitre, envoie a oir nostre dit, si com nos veismes ce contenu es letres overtes dou chapitre. A ce dit dire furent present la reine Blanche; Huedes, evesques de Touquelanne, lega Tapostoile en France; Phelipes, arcevesques de Boourges; Jahans, evesques d Evreus; Adans, evesques de Senli; Jahans de Biaumont, chamberiers; Geufroi de la Chapele, penetiers de France; mestres Huedes de Seint¬Denis; mestres Guilliaumes de Limoges, clerc le roi; et Nicolas Arrode, borjois de Paris
