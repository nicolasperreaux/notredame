In nomine sancte et individue Trinitatis. Quoniam, juxta sanctorum Patrum traditiones, regie incumbit sollicitudini ecclesias Dei earumque possessiones in omnibus et pre omnibus honorare et sustentare, necessarium est, ut, si qua inoluerit prava consuetudo, regia manu amputetur, regia potestate coherceatur, ne per aliquam exactionis molestiam, sancta mater Ecclesia conturbetur, et caput Ecclesie Christus membrorum suorum offensione offendatur. Ego igitur Ludovicus, Dei gratia Francorum rex, motus tam ratione quam pietate, quasdam consuetudines, quasdam exactiones quas in terra Beate Marie apud Balneolum villam diu habueram, scilicet talliam super hospites, ammonitiones hospitum in exercitu, quibus predicta terra plus justo vexabatur, insuper et viat uram et omnia ad viaturam pertinentia, pro salute anime mee et antecessorum meorum supra .icte ecclesie condono et relinquo, totamque terram illam, cum terra capellani episcopi, ab liiis consuetudinibus et exactionibus in perpetuum absolvo. Concedo etiam quod , si aliquis ex hospitibus vel servis Beate Marie in predicta terra commanentibus aliquid forisfecerit in viatura illa quam rex habet apud predictam villam, tam in sua quam in aliorum terra, nichil prorsus inde emendabit, nisi homicidium vel incendium fecerit: de his enim duobus tantum modo regi respondebitur; nec tamen, nisi prius facto clamore, apud majorem Beate Marie emendabitur. Hospites similiter regis, si quippiam forisfecerint in viatura Beate Marie, nichil nisi de homicidio vel incendio respondebunt, et illa duo per manum sui majoris emendabunt. Determinatum est etiam quod rotaticum tam de regis quam de canonicorum viatura, quod prius erat commune regi et canonicis, proinde dividatur hoc modo : rotaticum enim de viatura regis regi proprium erit, et de viatura canonicorum totum ex integro canonicorum erit. Diffinitum est etiam quod hospites regis apud Balneolum stationarii et commanentes in supradicta canonicorum terra nunquam hospites fient; et similiter canonicorum hospites regis hospites nullatenus existent. Tensamentum vero quod hospites illius terre regi debent per singulos annos ex consuetudine, avenam scilicet et vinum, insuper et denarios quos debent pro legibus, omnia ista regie potestati, sicut antiqua habet consuetudo, suis terminis persolvant. Quod si terminum transgrediuntur, minister regis clamorem inde faciat apud majorem Beate Marie; major vero, prius audito clamore, justiciabit hospites et reddere faciet tensamentum et denarios, lege qua debet, ministro regis. Ut autem liec nostra concessio perpetue firmitatis vigorem obtineat, presentem cartam sigillo nostro corroboravimus, et caractere nostri nominis eam signavimus. Astantibus de palacio nostro quorum nomina subtitulata sunt et signa. S. Anselli dapiferi. S. Gisleberti buticularii. S. Hugonis constabularii. S. Guidonis camerarii. Actum Parisius publice, anno ab incarnatione Domini MCXVIII, anno regni nostri rx, Adelaidis regine m. Data per manum Stepbani cancellarii jnonogr. regis,
