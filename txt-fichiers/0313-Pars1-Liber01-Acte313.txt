Johannes de Gehenni, armiger, filius defuncti domini Guillelmi de Gehenni militis, fecit homagium reverendo patri Stephano , Parisiensi episcopo , apud Sanctum Clodoaldum, in aula domus episcopalis dicti loci, sicut feodum debet, de hiis que solebat tenere dictus miles, pater ejusdem armigeri, a Philippo de Brunay armigero : videlicet de habergagio suo et nemoribus, terris arabilibus, pratis, censibus et aliis redditibus sitis apud Gehenni. Quod quidem feodum emit idem dominus episcopus a dicto Philippo, et injunxit predictus episcopus dicto Johanni, ut infra XL dies tradat in scriptis nominatim omnia pertinentia ad dictum feodum. Presentes interfuerunt dicto homagio faciendo magistri Herbertus de Stampis, ballivus dicti episcopi; Robertus, phisicus dicti episcopi, canonicus de Campellis in Bria... Actum anno Domini MCCLXX® octavo, die martis ante Ramos palmarum.
