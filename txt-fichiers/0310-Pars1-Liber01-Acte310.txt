Theobaldus dictus de Lorseint, civis Parisiensis, fecit homagium reverendo patri Stephano, Parisiensi episcopo, apud Sanctum Victorem juxta Parisius, ante capellam ejusdem loci, de sexdecim libris Parisiensibus annui redditus, quas habet et percipit super transverso de Confluentio, et quas in parte emit a Johanne Flamingo, cive Parisiensi, e! in parte permutavit. Presentes autem interfuerunt dicto homagio faciendo magistri Hugo de Hermenco, canonicus Autissiodorensis; Herbertus de Stampis, canonicus Sancti Germani Autisiodorensis et ballius noster, et Egydius rector ecclesie Sancti Sulpicii de Faveriis, socii nostri; dominus Symon Ernaudi, canonicus Sancti Clodoaldi, capellanus noster; Petrus Provincialis, canonicus Sancti Mederici de Linais, clericus noster, et Huetus deBleris, armiger noster. Actum die dominica qua cantatur Reminiscere, anno Domini MCCLXX octavo.
