Quoniam multorum hominum voluntates, non solum ex dictis quandoque diversas, verum etiam ex factis ipsis sepissime contrarias esse cognovimus, pactum quoddam litterarum memorie commendare curavimus. Domnus siquidem Germundus, Beati Mederici canonicus, agrum quendam, qui in portionem prebende sue cesserat, quibusdam hominibus ibidem hospitari volentibus, Gautero scilicet et Lamberto et quibusdam aliis, vendidit censualiter ac perpetuo possidendum. Quod utique communi favore canonicorum Beati Mederici, Berneri quoque Parisiensis decani, ac totius Beate Marie conventus, assensu firmatum est. Hujus rei testes fuerunt : Albertus, filius Philippi; Garnerus, nepos Alexandri; Gislebertus, filius G au teri monachi; Brisco, sacerdos Sancti Pauli.
