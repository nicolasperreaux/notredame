... Super quodam caduco et ejus pertinenciis, quod viri venerabiles decanus et capitulum Parisiense ad se dicebant obvenisse a defuncta Helloysi Lamenant de Villa Nova Sancti Georgii, femina eorum de corpore, ut dicebant, ea racione quod contraxerat cum Guillelmo carnifice de Succiaco, homine ipsorum de corpore, ut dicebant; item, super decima cujusdam encengie terre, site inter Castanetum et Anthogniacum, quam ad ecclesiam Parisiensem pertinere dicebant, ad nos premissa pertinere nobis asserentibus... Super querimoniis autem ad ipsos ex parte nostra delatis, videlicet super eo quod dicebamus homines et hospites ipsorum decani et capituli de Castaneto animalia de Alneto capta in jure, justicia et dominio nostris, ut dicebamus, vi abstulisse, et terram nostram violenter cum armis intrasse, et injurias quamplures thesaurario monasterii nostri, forestariis, hominibus ei hospitibus nostris intulisse; item, super dampno et injuria factis a dictis hominibus de Castaneto, ut dicebamus, in nemoribus nostris prima Adie maii; item, super iteratis injuriis a dictis hominibus de Castaneto, ut dicebamus, illatis nobis super hoc quod ipsi vaccas nostras ei hospitum nostrorum vi ceperunt in fundo, justicia et dominio nostris, et eas usque ad Alnetum armati, agmine facto, pulsatis campanis, duxisse dicebamus; item, super capcione facta cum armis in terra nostra de avibus nostris, videlicet columbis, per quosdam homines ipsorum decani et capituli de Orliaco et Civilliaco, ut asserebamus; item, super hoc quod dicebant dicti decanus et capitulum homines de Anthoniaco monachos et servientes dicti monasterii nostri, ipsis decano et capitulo, hominibus et hospitibus ipsorum de Castaneto et cuidam hospiti eorum de Alneto injurias intulisse, capiendo animalia hominum et hospitum predictorum in nemoribus nostris, in quibus dicta animalia, secundum consuetudinem et usuarium quod dicebant dicti homines et hospites eorumdem decani et capituli se habere in nemoribus predictis, capere, ut dicebant, non poteramus nec debebamus; in personas predictas, modo et forma predictis, compromittentes, promittimus, bona fide et sub pena centum librarum Parisiensium, nos inviolabiliter impleturos, etc... Datum anno Domini mcc quinquagesimo septimo, mense julio, die lune post festum beati Martini estivalis.
