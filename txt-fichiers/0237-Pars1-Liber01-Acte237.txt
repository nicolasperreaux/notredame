Anno Domini MCC Lxmo nono, die dominica, xim kalendas martii, dominus Stephanus, episcopus Parisiensis, admisit fratrem Guidonem de Valeri ad curam ecclesie de Namtuerre, et fratrem Petrum de Ferreriis ad curam ecclesie de Espinolio, canonicos Sancte Genovefe Parisiensis, ad presentationem abbatis Sancte Genovefe predicte; salvo jure archidiaconorum Parisiensis ecclesie et cujuslibet alterius. Et sic admisit dictos canonicos hac vice de gratia, si gratia dici debeat, vel reputari in hac parte; ita quod per hoc nichil juris accresceret vel decresceret dictis archidiaconis. Presentibus magistris Guillelmo de Caro Loco et Guidone de Gastina, canonicis Parisiensibus, et Garino, camelario Sancte Genovefe Parisiensis; fratre Johanne de Derveio, canonico Sancti Victoris Parisiensis, capellano domini episcopi Parisiensis; magistro Petro de Villa Petrosa, capellano ejusdem domini episcopi; Xlano de Spineto et Symone de Aurelianis, clericis ipsius domini epi     scopi , in capella episcopi apud Sanctum Victorem, sita in appenditio  ecclesie seu monasterii Sancti Victoris.   Item, anno et die predictis,. apud Sanctum Victorem, in aula episcopi , admisit fratrem Guillelmum de Autisiodoro , canonicum Sancti Victoris Parisiensis, ad curam ecclesie de Aties sub forma predicta, presentibus, etc.
