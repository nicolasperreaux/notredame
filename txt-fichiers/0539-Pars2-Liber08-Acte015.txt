Ego Matheus de Monte Morentiaco notum facimus omnibus presentes litteras inspecturis, quod dominus Adam de Bailleul, miles, et dominus Petrus de Baalei, sororius ejus, cum uxore sua Beatrice, de voluntate et assensu Johannis et Radulfi, fratrum suorum, vendiderunt ecclesie Beate Marie Parisiensis quicquid ipsi habebant in decima de Vilers le Sec, pro ccc et x libris Parisiensis monete. Hanc autem decimam dicti Adam et Petrus de Baalei cum uxore sua tenebant a Matlieo de Lilette, et Matheus a nobis. Quam venditionem ratam habemus, laudamus, et preterea feodum et feodi dominium, quod in dicta decima habebamus, dicte ecclesie Parisiensi in perpetuum possidendum quittamus. Quod ut ratum, etc. Actum Parisius, anno Domini MCCV, mense martio.
