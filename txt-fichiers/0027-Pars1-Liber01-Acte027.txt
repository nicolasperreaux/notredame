In nomine sancte et individue Trinitatis, amen. Philippus, Dei gratia Francorum rex. Noverint universi presentes pariter et futuri, quoniam nos, intuitu Dei et ob remedium anime nostre et predecessorum nostrorum, sinagogam Judeorum Parisiensem, in qua orare solent Judei, per manum Mauricii, venerabilis episcopi Parisiensis, donavimus et concessimus, ad edificandam ibi ecclesiam in qua divinum de cetero celebretur officium. Quod ut in posterum ratum illibatumque permaneat, presentem paginam sigilli nostri auctoritate ac regii nominis karactere inferius annotato precepimus confirmari. Actum Parisius, anno incarnati Verbi MCLXXXIII, regni nostri anno quarto, astantibus in palatio, etc.
