In nomine sancte et individue Trinitatis. Ego Barbedorus, Dei gratia Parisiensis ecclesie decanus, totumque ejusdem ecclesiæ capitulum, notum fieri volumus universis, presentibus et futuris, quod quedam controversia vertebatur inter nos, et Henricum Magnum et Arnulfum de Corberun et Petrum Girbont, super quadam decima de territorio de Boneis, quod est inter Cristoilum et Susciacum. Ad ultimum, hec conventio facta fuit inter nos et predictos milites, in presentia venerabilis patris nostri Mauricii, Parisiensis episcopi : quod haberemus decimam omnium vinearum que in eodem territorio erant, et ubicumque in eadem terra postea facte essent, etiam si totum predictum territorium vineis occupetur. Preterea in grangia predictorum militum, que sita est in villa Bonoili, habebimus, singulis annis, unum modium annone, dimidium frumenti et dimidium avene. Prefati vero milites et eorum successores, jure hereditario, habebunt totam decimam frugum que in predicto territorio colligentur, et etiam si totum territorium in agriculturam redigatur, usque ad boscum de Rarec. Quod si forte retur, si quid juris ipsi habebant in eodem bosco, nobis quiete et absolute in perpetuum reliquerunt. Hanc autem paccionem ratam perpetuo habendam et tenendam supranominati milites et eorum uxores, cum filiis et filiabus suis, concesserunt et fide confirmaverunt. Nos vero ab ipsis de justicia requisiti, ecclesiasticam exerceri vindictam faciemus. Quod, ne ab aliquo posterorum infirmari possit, cyrograffo muniri, personarum quoque subscriptarum testimonio, et auctoritate sigilli nostri corroborari decrevimus. Signum Barbedauri decani. S. Alberti Reliqua sicut in charta superiore, nisi quod Evelina et ceteri qui cum illa manumittuntur, nullam pro libertate acquisita pecunie summam solvere tenentur. precentoris. S. Germundi archidiaconi. S. Symonis archidiaconi. S. Gerardi archidiaconi. S. magistri Galteri presbiteri. S. Jocelini presbiteri. S. Symonis diaconi. S. Helduini diaconi. S. Balduini subdiaconi. S. Hervei subdiaconi. S. Johannis pueri. S. Guillelmi pueri. Actum publice Parisius, in presentia Maurieii, Parisiensis episcopi, anno Verbi incarnati mclxxiii, episcopatus vero domini Mauricii xiii. Datum per manum magistri Petri cancellarii.
