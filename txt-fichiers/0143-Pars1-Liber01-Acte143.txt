Ego G., dominus Cabrosie, omnibus presentes litteras inspecturis notum facio, quod, cum apud villam meam, que dicitur Lois, matricem ecclesiam, et apud Meencort optarem et a domino meo et a patre Odone Parisiensi episcopo, peterem edificari capellam , et ejus super hoc impetrassem assensum; studio pie devotionis inductus, tam ecclesie quam capelle hoc modo, de consensu Aveline uxoris mee, dotem curavi ydoneam assignare  matrici ecclesie videlicet tres modios bladi, partim unius, partim alterius, in decima de Lois, et xx solidos Parisienses in censu meo de Lois, de eo qui primo solveretur, et totam minutam decimam ville, et plateam ad opus ecclesie edificande et ad domum presbyteri construendam et ad cymiterium faciendum, et mor arpennos terre arabilis ibidem sitos in loco competenti, liberos ab omni consuetudine. Capelle vero de Meencort dedi et concessi mior modios bladi, in decima videlicet de Lois, tres modios partim unius, partim alterius, et decimam meam de Meencort. Et si due iste decime de Lois et de Meencort non valerent vn modios duobus presbyteris, ecclesie scilicet et capelle, ipse quod deesset, ad consilium episcopi Parisiensis, in loco competenti perficere tenerer; si vero plus valerent, totum esset sacerdotum. Preterea capelle assignavi, in molendino meo Fulleret, xx solidos annuatim Parisienses solvendos capellano. Etiam domum et herbergagium competens edificare tenebor de proprio. Eidem quoque concessi usuarium in nemore meo, ubi homines de Meencort capiunt. Concessit vero mihi memoratus episcopus quod, quamdiu vixero, ego vel Avelina uxor mea, presentationem capelle habebo ego et uxor mea, si supervixerit mihi; post obitum autem meum et ejusdem uxoris mee, ad episcopum vel successores ejus libere revertetur. Quod ut ratum sit, presentem cartam sigillo meo signavi. Actum anno MCCIV.
