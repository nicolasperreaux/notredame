Ego Fulco, decanus, et Sancte Marie Parisiensis ecclesie conventus, notum volumus fieri nostris successoribus, quod quidam noster homo, videlicet Evrardus, major Laiaci, venit in capitulum nostrum cum quibusdam familiarium nostrorum et illius amicorum, qui, supplicantes, petierunt a nobis multis precibus quatinus quandam terram, que est apud villam Laiacum, illi manufirmaremus. Est autem illa terra in territorio Laiaci, que Manus Firma appellatur ab ipsius ville incolis, in qua est molendinus unus, et pratorum arpennus unus et dimidius, et alia terra aratrorum cultibus apta. Quorum supplicationibus nequaquam refragati sumus; sed, quia nobis fidelis semper extiterat, non difficulter obtinuit a nobis quod petebat. Concessimus igitur illi supradictam terram sub tribus heredibus habendam, quorum ipse Evrardus est primus, Renaldus, filius ejus, secundus; quibus defunctis, terciusin capitulum adducetur, et, ibi nominatus, conventui fratrum presentabitur. Quod, ut firmum maneat, scribi precepimus, et scriptum roborando manibus nostris tetegimus, signa quoque nostra subnotavimus. Actum Parisius publice, anno incarnationis Domini MC, indictione xi, concurrentibus et epactis vn, regnante Philippo, anno sui regni XL, episcopatus Guillelmi v. S. Fulconis decani. S. Waleranni precentoris. S. Vulgrini archidiaconi. S. Rainaldi archidiaconi, etc.
