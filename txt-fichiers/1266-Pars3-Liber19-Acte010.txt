Innocentius episcopus, servus servorum Dei, dilectis filiis decano et capitulo Parisiensi, salutem et apostolicam benedictionem. Devocionis vestre precibus inclinati, auctoritate vobis presencium indulgemus, ut liceat vobis in vestris et alienis parrochiis decimas redimere de manibus laicorum, dummodo ad id rectorum ecclesiarum ad quas decime ipse spectant et diocesanorum locorum accedat assensus, sufficienti a vobis prestita caucione, quod ecclesiis ipsis eas restituere teneamini, quandocumque ab ecclesiarum rectoribus de precio quod pro eis dederitis vobis fuerit satisfactum. Nulli ergo, etc. Datum Lugduni, v idus januarii, pontificatus nostri anno quarto.
