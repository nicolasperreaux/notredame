Philippus, Dei gratia Belvacensis episcopus, omnibus presentes litteras inspecturis salutem in Domino. Ad universitatis vestre notitiam volumus pervenire quod, cum esset contentio inter nos et nobilem virum comitem Robertum, fratrem nostrftm, ex una parte, et venerabilem patrem Petrum, Parisiensern episcopum, ex alia, super donatione prebendarum Sancti Thome de Lupera Parisiensis, tam veterum quam novarum; tandem, medietantibus bonis viris, amicabitis intercessit compositio in hunc modum : quod nos, quamdiu vixerimus, omnes prehendas predictas, tam veteres quam novas, factas et faciendas , integras et dimidias, pro nostra donabimus voluntate; post obitum vero nostrum donatio quatuor veterum prebendarum ad dominum Braie et successores ejus perpetuo pertinebit. De aliis vero, videlicet de factis et faciendis, de integris et dimidiis, ita statutum est quod, post mortem nostram, donacio earum ad Parisiensern episcopum, quicumque sit, et dominum Drocarum communiter pertinebit, ita quod primo vacantem post obitum nostrum, sive integram sive dimidiam, dabit Parisiensis episcopus, quicumque sit; secundo vero vacantem, sive integram sive dimidiam, dabit dominus Drocarum ; tertio autem vacantem, sive integram sive dimidiam, dabit Parisiensisepiscopus quicumque sit; quarto vero vacantem, sive integram sive dimidiam, dabit dominus Drocarum; et sic ad Parisiensern episcopum et dominum Drocarum successive pertinebit dictarum donatio prebendarum. Ut igitur hec compositio robur in posterum obtineat firmitatis, has litteras fieri fecimus et sigilli nostri impressione muniri. Actum anno gratie MCC nono, mense novembri.
