In nomine Domini, amen. Adela, Dei gratia Francorum regina, notum fieri volumus universis qui presentes litteras viderint vel audierint, quod, cum querela quam venerabilis Parisiensis episcopus, Mauricius, super procuratione sibi exhibenda, adversus ecclesiam Sancti Exuperii Corboillensis proponebat, de mandato domini Clementis pape tercii, Mainardo Pontiniacensi et Guidoni Pruliacensi abbatibus commissa fuisset, in presentia nostra, mediantibus venerabilibus viris Hugone Autisiodorensi et Johanne Nivernensi episcopis, hoc modo in amicabilem compositionem est redacta. Si Parisiensis episcopus Corboilum, cum archidiacono ejusdem castri , vel etiam sine archidiacono, die festivitatis sancti Exuperii, prima scilicet die augusti, in eadem ecclesia divina celebraturus advenerit, canonici Sancti Exuperii, pro procuratione, ei quinquaginta tantum solidos persolvere tenebuntur. Si vero archidiaconus, sine episcopo, die festivitatis predicte, ad ecclesiam illam accesserit , canonici nicliil archidiacono pro procuratione persolvent. Quocumque autem alio die vel tempore, episcopus vel archidiaconus ad ecclesiam Sancli Exuperii venerit, nullam vel episcopo vel archidiacono procurationem exhibere debebunt. Actum apud Meledunum XXVII in regia domo, prima ebdomada xLme, anno incarnationis Dominice MCXC, presentibus ipso Hugone Clementis, abbate; Ilugone, Enjorrando et Johanne de Perrucheto , Sancti Exuperii canonicis; Matheo, Nicolao, Johanne, canonicis Parisiensibus; fratre Daniele, magistro Alberto Lombardo, Petro de Lodevilla et aliis quam pluribus. Ad cujus rei perhempnem memoriam presenlem paginam scribi et sigillo nostro precepimus confirmari. Data per manum Roberti, capellani nostri.
