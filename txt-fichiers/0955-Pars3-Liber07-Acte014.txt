Universis presentes litteras inspecturis, officialis curie Parisiensis, salutem in Domino. Notum facimus quod, coram nobis constitutus, Johannes Tyberti dictus Cerois, de Vernoto, asseruit et recognovit se Parisiensis, et quod, ex parte decani et capituli predictorum, sibi impositum fuerat, quod, cum ipse et alii homines de Vernoto essent per Nostre Domine, apud granchiam decimariam, pro videndo judicio quod fieri debebat ibidem de quodam latrone, et pro auxilio dicto preposito, si opus esset, conferendo; idem Johannes dixit publice quod ipse et alii homines predicti non debebant in talibus dictis decano et capitulo obedire, sicut imponebatur dicto Johanni, ex parte decani et capituli predictorum. Item, asseruit et recognovit idem Johannes Tyberti, quod hoc dictis decano et capitulo emendaverat in manu dicti decani, ad voluntatem ipsorum decani et capituli, videlicet usque ad summam viginti librarum Parisiensium; et promisit dictus Johannes per sacramentum suum, coram nobis prestitum, quod ipse viginti libras Parisienses, racione dicte emende, persolvet ipsis decano et capitulo, si dictam summam, occasione ipsius emende, levare voluerint vel habere. Et quantum ad hoc obligavit, etc. Datum anno Domini millesimo ducentesimo septuagesimo secundo, die veneris post octabas Penthecostes.
