Universis presentes litteras inspecturis, curiarum Parisiensis ac venerabilis viri Guillelmi, in ecclesia Parisiensi archidiaconi, officiales, salutem in Domino. Noverint universi quod, coram nobis personaliter constituti, Adam Anglicus, magister seu provisor domus Dei de Sancto Clodoaldo, Guillelmus Hutin et Petrus, fratres domus predicte, Aalipdis, Margareta et Emelina, sorores ejusdem domus, asseruerunt quod, cum ipsi haberent, tenerent et possiderent, suo et dicte domus Dei de Sancto Clodoaldo nomine, apud Sanctum Clodoaldum et in territorio ejusdem ville, in terra, jurisdictione ac dominio domini Parisiensis episcopi, possessiones, terras, vineas, domos, census seu redditus infrascriptos : videlicet, super domo Gileberti Fabri, sexdecim solidos annui census seu redditus; item, super domo Radulphi Munerii, quatuor solidos; item, super domo Odonis dicti Fabri, que domus quondam fuit Garneri le charretier, octo solidos Parisienses; item, super domibus Henrici le borrelier, que sunt inter domum pastillarii et domum cadrigarii, octo solidos; item, super domo Gaufridi pastillarii, novem solidos; item, super domo Rogeri dicti de Fonte, tres solidos; item, super domo Gaufridi Graffart et ejus liberorum, tres solidos Parisienses; item, super domo Theobaldi dicti de Valle et ejus uxoris, decem et octo denarios; item, super domo Garneri dicti Fumbert, sex solidos; item, super domo Theobaldi Thome, quatuordecim solidos Parisienses; item, super domo Eramburgis la Gautelle, decem solidos; item, super domo Guillelmi barbitonsoris, sita in burgo Sancti Clodoaldi, quatuor solidos; item, super domo Roberti carnificis, sita in burgo, duos solidos et sex denarios Parisienses; item, super domo Guidonis dicti le Favier, triginta denarios Parisienses; item, super domo Petri de Nanthodoro, sita in Martreyo, septem solidos; item, super domo Odonis Audedou, sita in Martreyo, quinque solidos; item, super domo Radulphi dicti Prieur, sita in vico qui dicitur Manvaus, duos solidos; item, duo arpenta terre arabilis, sita ad viam per quam itur apud Malliacum, que terra quondam fuit Petri dicti Brunel; item, quoddam arpentum terre arabilis, quod quondam fuit defunctorum Nicholay Rose et Marie, ejus uxoris, sitam in territorio de Teneroles. Que omnia ceperat reverendus pater Ranulphus, Dei gratia Parisiensis episcopus, in manu sua, quia nolebat dictos magistrum, fratres et sorores domus Dei predicte, predicta tenere in manu mortua; tandem, ad supplicationem eorumdem magistri, fratrum et sororum, idem dominus episcopus, suo et ecclesie sue Parisiensis nomine, eisdem magistro, fratribus et sororibus domus Dei de Sancto Clodoaldo et suis successoribus ac domui Dei predicte, ut dicebant, predicta amortiaavit in hunc modum, videlicet : Quod dictus dominus Parisiensis episcopus voluit et concessit ut ipsi magister, fratres et sorores, nomine dicte domus Dei de Sancto Clodoaldo, ac eorum successores qui pro tempore erunt in domo Dei predicta, habeant, teneant et possideant, ex nunc in futurum, sine coactione vendendi aut extra manum suam ponendi, dicta bona, census, seu redditus predictos; dicto tamen episcopo ac ejus successoribus In Parvo Chartul. : Foubert. retentis ab eodem episcopo triginta duobus solidis quatuor denariis et obolo Parisiensibus de predictis censibus, pro dicta amortisatione, habendis et percipiendis ab eodem episeopo ac ejus successoribus ex nunc infuturum, quatuor terminis Parisius consuetis, per manus dictorum magistri, fratrum et sororum domus Dei predicte, super terris, possessionibus, censibus seu redditibus predictis, primitus et pro indiviso. Propter quod dicti magister, fratres et sorores... promiserunt, etc. Datum anno Domini millesimo ducentesimo octogesimo secundo, die dominica post festum beati Nicholai hiemalis.
