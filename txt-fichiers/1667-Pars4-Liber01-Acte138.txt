Universis, etc. Gaufridus de Gehengniaco, armiger, et domicella Margareta, ejus uxor, asseruerunt quod ipsi jure hereditario, tempore vendicionis infrascripte, habebant, tenebant et possidebant, in villa et territorio de Gentilliaco, res, bona, redditus et consuetudines infrascriptas, videlicet : quoddam manerium, situm in villa de Gentilliaco, contiguum manerio Ade dicti de Aqua, clerici, ex una parte, et manerio domini Thome de Lugues, canonici ecclesie Sancti Johannis Rotundi Parisius, ex altera, cum pertinenciis dicti manerii; item, sex arpenta pratorum vel circiter, quatuor pecias continencia; quarum peciarum una contigua est prato domini Hugonis, capellani de Gentilliaco, ex una parte, et riparie seu fossatis de Gentilliaco, ex altera; secunda veropecia contigua prato hospitalis Parisiensis, ex una parte, et fossatis versus campos, ex altera; tercia vero pecia contigua est prato domine Margarete de Valences, ex una parte, et prato hospitalis Parisiensis ex altera; et quarta pecia contigua est prato Roberti de Monte, ex una parte, et prato Ade de Meullenco, ex altera; que pecia onerata est in quatuor denariis census, reddendis annuatim dicte domine Margarete de Valenciis et archidiacono Scocie; item, unum endens, duas pecias continens, quarum una se protendit de Mota domini Guidonis, quondam militis, usque ad pratum liberorum Petri Pavonis; altera vero pecia incipit apud fossatas de transverso, et se protendit usque ad lapidem que vocatur la Bonne; item, viginti arpenta vel circiter terrarum arabilium, decem pecias vel circiter continentia, quarum una pecia contigua est;... item, sexta pecia terre contigua est terre Guilloti Paillart, ex una parte, et terre presbiteri de Gentilliaco, ex altera; item, septima pecia contigua est;... item, tria arpenta vel circiter vinearum, unam peciam solummodo continentia, contigua chemino de Villa Cereris, ex una parte, et vinee Johannis de Sancto Matelino, ex altera; item, dominium cujusdam vace pascentis ad abandonium in praeria de Gentilliaco; item, piscaturam in aqua dicti loci de Ponte Martini, de aqua usque ad pasturas de Gentilliaco; item, quatuor modios vini vel circiter annui redditus, super masuris que tenentur a dictis Gaufrido et ejus uxore in dicta villa de Gentilliaco, quarum masurarum quelibet debet quatuor sextarios et dimidium vini; item, duas partes in quadam decima communi sibi et abbatisse et conventui Sancti Anthonii juxta Parisius, in dicta villa de Gentilliaco, de vino et blado dicte ville; cujus decime terciam partem habent et percipiunt dicta abbatissa et conventus annuatim, et super qua decima habet et percipit presbiter ecclesie de Gentilliaco tria modia granorum annuatim, ut dicebant; item, unum pressorium situm in dicta villa de Gentilliaco, ante domum Simonis lathomi; item, medietatem cujusdam furni, siti in dicta villa, in quadrivio viarum, quarum una se protendit ad Montem Rubeum, et alia se protendit ad villam de Arcolio; item, novem droituras super rebus, locis et masuris, que tenentur ab eodem armigero et ejus uxore predicta, infrascriptis, quarum quelibet debet unum sextarium avene, unum minotum frumenti et duos capones, videlicet : super quadam masura que vocatur masura de Mota;... item, le panache; item, tresdecim libras censuales, debitas super terris, vineis, masuris et pratis que tenentur a dicto armigero, sitis apud dictam villam de Gentilliaco et in territorio dicte ville, annuatim quatuor terminis, videlicet in festo sancti Remigii, in festo sancti Dyonisii, in crastino festi Omnium Sanctorum et in festo annunciationis beate Marie virginis; item, quasdam corveias in dicta villa de Gentilliaco; item, quoddam roagium, videlicet de vendicione cujuslibet dolii vini quod crescit in terra et dominio dictorum armigeri et ejus uxoris quinque denarios; item, quoddam retrofeodum, quod Johannes de Curia et Philippus Pavonis, cives Parisienses, tenent ab eisdem armigero et ejus uxore, continens unum arpentum prati et dimidium arpentum vinee; item, quosdam panes in festo sancti Stephani, et quedam ova in festo Pasche annuatim; que omnia iidem Gaufridus et domicella Margareta, ejus uxor, tenebant in feodo a domino Parisiensi episcopo, ut dicebant. Que omnia et singula supradicta, prout superius sunt expressa, et quicquid juris, dominii, proprietatis et actionis ac saisine habebant et habere poterant et debebant dicti armigeri et ejus uxor, et que sibi competebant et competere poterant ei debebant in omnibus et singulis supradictis et in dicta villa de Gentilliaco et circa dictam villam, prefati Gaufridus et domicella Margareta, ejus uxor, recognoverunt et confessi sunt spontanei, in jure, coram nobis, se vendidisse pure et simpliciter, et nomine pure et simplicis venditionis imperpetuum concessisse et quittavisse reverendo in Christo patri Ranulpho, Dei gratia Parisiensi episcopo, et ejus successoribus, et transtulisse penitus in eosdem, pro pretio duorum milium librarum Turonensium, sibi quitto jamque soluto et tradito in pecunia numerata, prout ipsi Gaufridus et ejus uxor confessi sunt spontanei, coram nobis, et de quo precio se tenuerunt coram nobis plenarie pro pagatis; exceptioni dicte pecunie, etc... Voluerunt etiam quod, si per dictum agrimessorum aliquis defectus appareret seu aliquid deficeret de predictis arpentis terrarum, vinearum, pratorum predictorum, quod valorem seu extimationem illius defectus, ad dictum dictorum agrimessorum, dicto episcopo seu ejus successoribus, qui pro tempore fuerint, reddere et restituere teneantur; renunciantes, etc... Datum anno Domini millesimo ducentesimo octogesimo tercio, mense julio.
