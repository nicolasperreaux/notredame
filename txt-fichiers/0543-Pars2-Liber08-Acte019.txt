Omnibus presentes litteras inspecturis, magister Odo, Senonensis curie officialis, salutem in Domino. Noverint universi quod Stephanus de Massangiaco, miles, et Matildis, ejus uxor, in nostra presentia constituti, recognoverunt quod ipsi habebant octo sextarios bladi, ad mensuram deMusterolo in furno Yone, annui redditus, in molendino de Rupe, in territorio de Vernoto, communi decano et capitulo Parisiensi et Guillelmo de Broschia, armigero; quos siquidem octo sextarios defunctus Garinus de Broschia, quondam pater dicte Matildis, dederat eidem M. in maritagium, quando ipsa et dictus Stephanus fuerunt matrimonio copulati. Predictos autem octo sextarios bladi, ad mensuram predictam, et omne jus et dominium et cjuicquid habebant in dicto molendino vel habere poterant quocumque modo, dicti Stephanus et ejus uxor recognoverunt se vendidisse decano et capitulo predictis, pro quinquaginta libris Turonensibus, sibi jam solutis in pecunia numerata, prout confessi sunt coram nobis; renunciantes, etc... Quod autem recognitum fuit coram nobis, sub sigillo Senonensis curie testificamur. Actum anno Domini MCC tricesimo sexto mense octobri.
