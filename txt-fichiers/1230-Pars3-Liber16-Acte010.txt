Universis,... officialis curie Parisiensis,... notum facimus quod, coram nobis constitutus, magister Reginaldus de Messiaco, canonicus Bajocensis, asseruit quod venerabiles viri decanus et capitulum Parisiense Robertum dictum Torchart, quem detinebant carceri mancipatum, liberaverant eidem. Et promisit dictus magister, fide data in manu nostra, et sub pena viginti librarum Parisiensium, se facturum et procuraturum quod dictus Robertus comparebit coram ipsis decano et capitulo, quandocumque ex parte ipsorum fuerit requisitus; et, quantum ad hec, juridictioni curie Parisiensis se subjecit. Datum anno Domini mcclx septimo, die lune post festum beati Martini hyemalis.
