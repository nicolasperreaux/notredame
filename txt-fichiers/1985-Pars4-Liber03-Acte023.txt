Finita pulsatione ad matutinas, ebdomadarius statim sine intervallo debet incipere matutinas, aut alius pro eo. Si autem defectum fecerit, in solempnibus duplis et semiduplis, pro defectu solvet quinque solidos; in festis novem vel quasi novem lectionum, si defecerit, persolvet majorem stationem pro defectu; aliis autem diebus simplicibus quibus defecerit, pro defectu solvet minorem stationem. Item, corarii debent esse in choro, quando debent incipere invitatorium; et, si defectum fecerint, in festis sollempnibus aut duplis, dexter chorarius persolvet pro defectu x solidos, et sinister v. In semiduplis vero et festis novem lectionum vel quasi novem, uterque chorarius persolvet majorem stacionem, et in simplicibus, minorem stationem... Item, si matricularii presbiteri capas ad horam non ministraverint chorariis vel illis qui tractus, alleluia, responsoria vel aliquid aliud facere aut dicere debuerint, punientur, sicut ipsi punirentur quibus ministrare deberent capas, si defficerent. Item, si non jaceant in ecclesia de nocte, in septimanis suis, majorem stationem persolvent, etc...
