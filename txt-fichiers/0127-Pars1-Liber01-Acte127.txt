Octavianus, Dei gratia Hostiensis et Velletrensis episcopus, apostolice sedis legatus, universis presentes litteras inspecturis in vero salutari salutem. Notum vobis facimus quod nos, consentiente venerabili fratre nostro Parisiensi episcopo, ecclesiam Sancti Nunni dilecto filio Centio, domini pape acolito, nobili civi Romano, ita tamen quod nullum eidem episcopo, archidiaconis et abbati Majoris Monasterii exinde in posterum prejudicium generetur, liberaliter contulimus. Ad cujus rei indicium, has nostras testimoniales litteras fieri fecimus, et eas  precepimus nostri sigilli munimine roborari.
