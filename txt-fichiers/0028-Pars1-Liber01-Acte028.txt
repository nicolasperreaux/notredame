Ego Radulphus, comes de Claro Monte, notum fieri volo tam presentibus quam futuris, quod querelam moveram adversus dominum Mauricium, Parisiensem episcopum, super prebenda quadam, quam Petrus deMonciaco tenuerat, quam ad jus meum, de feodo de Lusarchiis, pertinere asserebam; episcopus vero boc penitus infitiabatur. Tandem, rogatu et petitionibus ipsius, et affectu dilectionis quam ecclesie Parisiensi volebam exhibere, si quid juris in prebenda illa habebam, prefate ecclesie concessi, et super altare Beate Marie, per manum episcopi, prehendam illam liberam et quietam in perpetuum clamavi, et per anulum unum, ecclesie et episcopo, jussuum recognoscens, resignavi; et hoc tenore, quod nullus successorum meorum in prebenda illa jus aliquid requirat in posterum, sed ad jus Parisiensis episcopi, sicut et alie prehende, futuris spectabit temporibus. Quod ne oblivione deleri, vel hominum malignitate aliquatenus in futurum posset infirmari, sigilli mei auctoritate roboravi, et hoc ipsum in presentia domini regis Ludovici concessi, et ut ipse hoc idem sigilli sui munimine confirmaret, rogavi. Concessioni autem super altare Beate Marie facte interfuerunt quamplures,  scilicet dominus Mauricius, Parisiensis episcopus; Albertus, cantor Parisiensis; Petrus, archidiaconusSuessionensis; Ascelinus sacerdos; Guido de Yssiaco, qui tunc missam celebrabat; magister Odo diaconus, Galterus subdiaconus, magister Hilduinus diaconus... Recordationi vero et recognitioni, coram domino rege facte, interfuerunt plures alii: comes Theobaldus, Fredericus Parisiensis, Bucardus Veautrus; et de canonicis Parisiensibus, Barbedaurus decanus... Actum Parisius, anno ab incarnatione Domini MCLXIX.
