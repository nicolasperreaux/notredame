Universis presentes litteras inspecturis, Johannis et Petri, ecclesie Parisiensis archidiaconorum, officiales, salutem in Domino. Notum facimus quod, in nostra presentia constituti, Rogerus de Villa d Avroy, armiger, et domicella Avelina, ejus uxor; Gaco de Baliseyo, armiger, et domicella Ysabellis, ejus uxor, asseruerunt quod ipsi habebant et percipiebant communiter, pro indiviso, in quodam feodo, sito apud Sanctum natale Domini annuatim; de quo feodo domina Agnes, relicta defuncti Stephani de Tour, militis, Johannes de Nervilla et domicella Petronilla, ejus uxor, fuerant in homagium dictorum Rogeri et Gaonis, ut dicebant; quod feodum est retrofeodum domini Parisiensis episcopi, ut dicebant. Quos siquidem viginti solidos, et quidquid juris, dominii, proprietatis et possessionis habebant et habere poterant in eisdem dicti Rogerus, Avelina, Gaeo et Ysabellis vendiderunt coram nobis et imperpetuum quittaverunt reverendo patri R., Dei gratia Parisiensi episcopo, et ejus successoribus episcopis Parisiensibus, pro viginti libris Turonensibus, dictis venditoribus jam solutis in pecunia numerata, ut confessi sunt coram nobis; renunciantes... Et promiserunt... necnon et quod solvent dicto domino episcopo vel ejus successoribus quatuor libras Parisienses, nomine pene, si venditionem hujusmodi in toto vel in parte retrahi contigerit vel evinci... Hec autem vendicio facta fuit, salvis eidem Rogero et Gaconi homagiis dictorum feodatariorum, qui erant in homagio dictorum R. et G. tempore venditionis predicte. Datum anno Domini mcc quinquagesimo octavo, mense aprili.
