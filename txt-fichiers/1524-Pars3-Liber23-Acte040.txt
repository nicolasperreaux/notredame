Omnibus, etc. Notum facimus quod, in nostra presencia constitutus, Guillelmus de Villa Justa, miles, recognovit se ratum et gratum habere dictum quinque hominum, videlicet Petri Luciane, Johannis dicti Douce Aille, Luce de Baloinvilier, Benedicti Bibentis Aquam et Roberti Anglici, clericorum a capitulo Parisiensi et sociorum ejus in decima de Longo Jumello, ex una parte, et decano de Longo Jumello, ex altera, quantum ad decimas, de quibus erat contencio inter ipsos; et de non veniendo contra, fidem in manu nostra prestitit corporalem. Datum anno Domini m cc xl, mense januario
