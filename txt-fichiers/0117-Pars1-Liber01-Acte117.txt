R. Dei gratia Beati Launomari Blesis abbas, totumque ejusdem loci capitulum, omnibus ad quos littere iste pervenerint, salutem in Domine. Noverit universitas vestra quod, cum Maria uxor Hugonis de Mesuns, hominis episcopi Parisiensis, femina esset monasterii nostri, ét Isabella uxor Rogerii de Viteriaco, hominis nostri, femina esset Parisiensis episcopi, taliter inter nos et episcopum Parisiensem convenit : quod predicta Maria, cum suis heredibus tam presentibus quam futuris, transivit in dominium ipsius episcopi; Isabella vero, que prius femina episcopi, in nostro dominio erit tanquam femina nostra, cum suis heredibus tam presentibus quam futuris; nobis autem noster homo Rogerius, et episcopo suus homo videlicet memoratus remansit Hugo. Quod ut ratum sit, presentem cartam notari fecimus et sigillorum nostrorum munimine roborari. Actum Blesis in nostro capitulo, anno gratie MCC.
