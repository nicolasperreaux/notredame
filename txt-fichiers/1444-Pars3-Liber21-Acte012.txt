Universis, etc. Notum facimus quod, coram nobis constitutus, Petrus dictus Bourdon, civis Parisiensis, asseruit quod ipse emerat decem solidos Parisienses incrementi census, super quadam domo decani et capituli Parisiensis, sita Parisius, in vico Judeario Sancti Boniti, contigua domui magistri Henrici medici et domui Mathei de Ruolio; quos quidem decem solidos et quicquid juris habebat et habere poterat, jure quocumque, in dicta domo, quitavit idem Petrus, fide bona, dictis decano et capitulo et causam habentibus ab eisdem, penitus, coram nobis. Datum anno Domini m cc lx iii, mense februario.
