A tous ceulx qui ces lettres verront, Henry de Marle, bailly de reverend pere en Dieu monseigneur l evesque de Paris, salut. Comme certain plait et proces ait este meu parsdevant honnorable homme et saige maistre Guillaume de Sens, president en parlement, nostre devancier bailly, et apres pendant devant nous, entre le procureur de mondit seigneur, drune part, et Guiot Posteau Painsne, Garnot Girart, Jehan Robillart, Jehan de Lannoy, Jehan Martin dit Bunart, Jehan Cuer de Roy, Jehan Thibout, Jehan le Franc, Jehan Angouelle, Robin Billeron, Jehan Sulain Painsne, Jehan Champion, Vvon TAngloi, Gillot Belot, Thibaut Maille, Jehan Martin, Robin Chevalier, Jehan Chotart, Regnier de Villeneuve, Jehan le Roy dit Folet, Michiel Josseaume, Guillaume Champion, Guillaume le Fevre, Jehan le Grant, Colin Pichelin, Regnaut Raoul, Jehan de Saint.Cloud, Jehan Maille, Jehan Hutin, Robin Sanson, Colin le Sueur, Jehan Houdie, Jaquet Boudoin, Guillaume le Bourguignon, Benoit le Clerc, Jehan Gervaise, Michiel Chevrier, Raoulet Thouroude, Jehan le Tourneur Painsne, Lorens Bordie, Laureus Hardouin, Mahy Postel, Evrart le Cousturier, Jehan le Cauchois, Jehan Lambert, Guillaume Hebert, Perrin le Pelletier, Michiel Sibrant, Perrot le Fournier, Simon Rolant, Philippot Poteron, Hemart le Barbier, Guillot le Barbier, Richart  Ermite, Qudin Hure, Philippot de Minlaux, Jehan le Picart, Jehan Poteron, Guillot de Montrestour, Henry de Montrestour, Henry Radel, Jehan Hage, Jehan le Conte, Martin Perre, Thomas Marjonalas, Anchier de Villenuefve, Regnaut Garamboust, Jehan Crispin, Robin Baneret, Guillot Charroie, Thomas Noel, Berthaut Moret, Robin de Beauvais, Jehan Mauvais, Guillaume Jaques, Pierre le Pelletier, Jehan Menton, Colin le Camus, Jehan Terrier, Evrart Darthelay, Guillaume Bernout, Jehan Capel, Jehan Vachier, Robin Abbe, Jehan Cousin, Michiel le Charpentier dit Annelet, Jehan de la Halle le jeune, Guillot de Saine, Jehan Thouroude, Gillet le Mareschal, Henry le Chat, Jaques le Berchier, Rogier Bernart, Jehan l Emperiere, Guerin Breteau, Robin Bavant, Guillot Ferry, Pierre Garemboist, Jaquet de Mons, Jehan Harenc, Philippot Blondeau, Jehan Bourdon, Robin de Cornouaille, Qudin Meslier et Jehan Chapellain, demourans et habitans en la ville de Saint.Cloud, et eulx disans comme faisans et representans la plus grant et la plus saine partie des habitans dricelle ville, cest assavoir, les dessus nommes comme habitans et ou nom des habitans de ladite ville de Saint.Cloud ou leur procureur pour eulx, drautre part; sur ce que le procureur de mondit seigneur dit et proposa que ledit monseigneur Pevesque, a cause de son eveschie, est seigneur de ladite ville, et en icelle a toute justice, haulte, moy enne et basse; et, a cause de ce, est en saisine et possession de prendre sus les demourans et habitans de ladicte ville, et sur plusieurs maisons ei heritaiges dricelle plusieurs beaux droi, cens, rentes et redevances; et, entre les autres, a este et est en bonne possession et saisine dravoir, prendre et percevoir par chacun an, au terme de feste de saint Andrieu, en et sur tous les demourans et habitans en ladicte ville, en sadicte justice et seignourie, et non clers et gens de pouste, taille voluntaire de somme de deniers, selon le plaisir et ordonnance dudit monseigneur Pevesque, et en possession et saisine que, sitost que ledit terme de saint Andrieu est escheu, chacun an, et que le receveur dudit monseigneur levesque a fait assavoir ausdits habitans la somme et estimation de la taille imposee par ledit monseigneur Tevesque, de contraindre et faire contraindre par son receveur et ses autres officiers, pour lui et en son nom, lesdi habitans a estre et comparoir en Tostel dudit monseigneur Tevesque, en ladicte ville, pour eslire ou faire eslire diceulx habitans et entre eulx certains collecteurs pour faire, ordonner, cueillir et recevoir Passiette sur yceulx habitans et chascun deul, non clers et gens de poste, de ladite taille, selon ce que par lesdia collecteurs et gens esleu ad ce faire puet estre regarde et advise a lestat et gouvernement d iceulx habitans et de chacun dreul, jusques ad ce que ladicte taille et somme de deniers, telle comme ordonnee est par ledit monseigneur Pevesque, soit toute acomplie; et en possession et saisine de faire mettre sa main, comme seigneur audit lieu, sur et ex personnes desdi habitans, depuis que seront assembles en sondit hostel, par sondit receveur, ses gens et autres officiers, de leur faire deffendre le partir dudit hostel, toutes foi et quantes foi que yceulx habitans ont este et sont reffusans de eslire et ordonner collecteurs entreulx, pour faire ce que dit est; en saisine et possession que quant yceulx collecteurs esleu de par lesdits habitans pour recevoir ladicte taille ont depuis este en demeure de paier ledit monseigneur Ievesque de sadite taille, ordonnee comme dit est, de yceulx collecteurs et chacun deulx faire arrester par sondit receveur, ses gens ou officiers, comme prisonniers en sadicte justice, jusques a Pacomplissement de ladicte taille. Et aussi lesdia collecteurs ou esleu de par lesdi habitans ont este et sont en saisine et possession, pour et ou nom dudit monseigneur Tevesque, de contraindre et faire contraindre par le prevost de ladicte ville, par les sergens et officiers dudit monseigneur l evesque, lesdi habitans, par prinse, vendue et explectation de leurs biens, jusques a ce que satisfaction soit faicte par un chacun driceulx de la somme a laquelle il aura este assi de ladicte taille, et que lesdictes saisines et possessions ledit monseigneur Tevesque, tant par lui comme par ses predecesseurs, evesques de Paris, a gardees et continuees souffisamment par un an, deux, quatre, huit, dix, douse, vint, trente, quarante, cinquante ans et plus, et par tels si longtemps quril nest memoire du contraire, et quril souffit et doit souffire a bonne possession et saisine avoir, aquerir et retenir, et par les derrenieres annees, et par les derreniers exploi, au veu et seu desdits habitans, de leurs predecesseurs et de tous autres, qui Pont voulu veoir et savoir, sans contredit ou aucun empeschement; et, se aucun y avoit este mis, si en acil este oste au proffit dudit monseigneur Tevesque et de ses predecesseurs. Disoit oultre et proposoit ledit procureur que, en continuant esdictes saisines et possessions, ledit monseigneur Tevesque mist et imposa sadicte taille, a la feste saint Andrieu qui fu Pan lxxv, a la somme de cent livres; pour laquelle recevoir, feu messire Jehan Garde, lors son receveur, se transporta en ladite ville, et fist faire commandement ausdic habitans, ou a la greigneur partie, quiila fussent oudit hostel de mondit seigneur, pour ordonner entre eulx et eslire certains collecteurs pour asseoir ladite taille. Lesquels habitans se comparurent oudit hostel, ouquel eul assamble, ledit receveur leur fist commandement, de par ledit monseigneur Tevesque, quril esleussent certains collecteurs pour asseoir ladite taille, en la maniere accoustumee; lesquels habitans furent de ce reffusans, et, pour ce, ledit receveur leur deffendi le partir dudit hostel, jusques ad ce quril eussent esleu lesdi collecteurs; et depuis furent eslargi par nostredit devancier jusques a un autre jour ensuivant, a la requeste desdi habitans. Auquel jour de eslargissement comparan, lesdits habitans requisrent congie de eulx assembler, pour constituer procureur pour garder leur droit et pour faire une taille de ii frans; lequel congie leur fu octroye, et avecques ce leur fu prolongie leurdit eslargissement jusques a un autre jour ensuivant; auquel jour lesdi habitans comparurent, et certain procureur pour eulx, fonde de procuration, et requisrent que la cause pour laquelle il avoient este arrestes leur fust esclarcie. Et lors ledit receveur leur dist, que crestoit pour la taille du terme de la feste saint Andrieu, imposee par mondit seigneur a c livres, et quril feissent leur devoir selon ce, et par la maniere quril estoit accoustume du faire. Lesquels habitans, apres ce, srefforcerent de eulx mettre en plusieurs interloqutoires, disans quril n estoient tenus de proceder jusques a ce que la main mise sur eulx feust levee; et finablement nostredit devancier leva la main dreul, affin de deffense et sans prejudice de la cause et du droit dudit monseigneur Tevesque. Apres leur fu jour assigne, pour dire ce quil vouldroient contre ce que ledit receveur leur avoit dit; et fu enjoint audit procureur quril fust audit jour, pour soustenir et poursuir le droit dudit monseigneur Pevesque, se il y cheoit. Auquel jour lesdites parties comparans en jugement, de la partie desdis habitans fu dit et propose, que Parrest dessusdict avoit este torconnier, comme il feust fait sur chose qui cheoit en cognoissance de cause, mesmement que ledit receveur ne monstroit tiltre ne obligation ou lesdi habitans feussent obligie, avecques ce que aucun seigneur, fors le roy nostre sire, ne povoit faire taille sur ses subgie encores a voulente, et quril estoient frans de toutes franchises, ne ne devoient audit monseigneur Pevesque que trente livres de rente, et par ce conclurent a plusieurs fins. Lesquel propos desdits habitans oys et entendus par ledit procureur de mondit seigneur, auquel appertenoit de soustenir la poursuite et droit dudit seigneur, et avoit jour de ce faire par memorial sur ce fait, se le droit dudit seigneur y escheoit, print en soy et sur soy le fait et charge de ceste cause, pour et ou lieu dudit receveur; et apres proposa et ramena en fait, pour et ou nom dudit monseigneur levesque, les fai et moyens des saisines et possessions dessus esclarcis, disant que tout ce que lesdits habitans avoient dit et propose, et qurils faisoient et contredisoient contre ladite requeste faicte par ledit receveur, cestoit ou prejudice dudit monseigneur Pevesque, et en le troublant et empeschant en sesdictes possessions et saisines, a tort, sans cause, indeuement et de nouvel. Si requist et conclud ledit procureur, que ledit monseigneur Pevesque feust teneus, maintenus et garde en sesdictes saisines et possessions, et quril feust dit et pronuncie Pexploit ou exploi fai par ledit receveur estre bons, justes et valables et avoir este fai deuement et a bonne et juste cause; et Topposition et la contradiction desdits habitans estre torconniere et faicte en troublant et empeschant ledit monseigneur Pevesque en sesdictes possessions et saisines, indeuement et de nouvel; et tout pertinent en cas de saisine et de nouvellete, et a fin de recreance et a plusieurs autres fins, contenues oudit proces, par. especial quril feust dit, se mestier estoit, que ledit procureur estoit bien partie, quril peust prendre et poursuir ceste cause en lieu dudit receveur et par la maniere dessusdicte; et que a toutes ses fins et conclusions, dont plus a plain est faicte mention oudit proces, feist ledit procureur a oir et a recevoir; et que lesdits habitans ne feissent a recevoir au contraire, et quils fussent condempne es despens dudit monseigneur Tevesque, la tauxation reservee. Et pour la partie desdi habitans fu dit et propose, que messire Jehan Garde, soycdisant receveur et procureur dudit monseigneur Tevesque, vint en la ville de SaintCloud, le jour de la feste saint Andrieu, oudit an lxxv, et manda devant lui lesdits habitans, et leur dist telles paroles en substance :  Monseigneur, ou moy, comme son receveur, vous a impose a cent livres pour ceste presente annee : si les me paye ou faictes payer ou nom de mondict seigneur.  Lesquels habitans respondirent, qurils estoient franches personnes et qurils ne devoyent audit monseigneur que trente livres de rente, ne ne povoyent estre assis a telle taille que de cent livres, et se opposoient a toutes fins. Pour laquelle chose ledit receveur les retint prisonniers, et leur deffendi le partir de Postel de mondit seigneur. Mais depuis, a leur requeste, ledit receveur les eslargi jusque a un autre jour ensuivant, pendant lequel ils se trayrent devers mondit seigneur, et lui requisrent quril fust content de trente livres de rente, quil lui offrirent; mais a leur requeste ledit monseigneur ne voult obtemperer. Pour ce, alerent en parlement et demanderent distribution de conseil. Et, par le conseil quiil eurent, retournerent devant ledit receveur audit jour a eulx assigne en cas de eslargissement, et demanderent congie de eul assambler et faire taille et procuracion, qui leur fu ottroye. Et depuis, a un autre jour ensuivant, qui fu xvi jour de decembre, Pan dessusdit, comparurent en Tostel dudit monseigneur Pevesque Pierre de Pouan, leur procureur, d une part, et ledit receveur, soy portant pour procureur dudit monseigneur T evesque, d autre part. Lequel procureur desdits habitans dist et proposa pour eulx, que il ne devoient que trente livres de rente, quilæ offrirent a payer, et le surplus cheoit en cognoissance de cause; si requeroit la main mise sur iceulx habitans estre levee : laquelle, apres pluseurs deba, fu levee affin de deffence. Et depuis ledit receveur, soy portant pour procureur, requist que la main fust remise sur lesdie habitans et quril fussent contrains a paier ladicte somme de cent livres, sans ce quril proposast cause ne moyens pourquoy ladicte conclusion lui deust estre faicte. Sur laquelle demande lesdi habitans eurent deliberation a certain jour ensuivant; auquel respondirent premierement, que ladicte demande, inepte, mal formee, par deffaut de certaine cause et de moyen, et aussy de obligacion, et aussy la poursuite et arrest fait par ledit receveur et procureur estoit torconnier, pour ce que lesdits habitans ont tousjours este et sont francs de toutes franchises quelconques, si comme de vendre et aliener leurs biens quelaconques, par dons entre vis et par testament et autrement; de demourer hors de la ville de Saint.Cloud, de demourer ou sejourner a leur plaisir ou voulente en icelle, de eulx marier, de faire avoir a leurs enfans couronne franchement; quril sont aussy frans et exemps de taille voluntaire, par especial de cent livres, que audit monseigneur levesque ne devoient que trente livres de rente, et que parmy ces xxx livres devoient estre quictes, si comme il estoient quant Pevesschie estoit en regalle, en payant a la chambre des comptes xxx livres seulement; que de toutes ces choses estoient en possession et saisine, et en avoient joy paisiblement; et par ce disoient la demande et requeste dudit receveur et procureur mal concluant et non recevable; mesmement quiil navoit pas maintenu que les corps et les biens desdits habitans fussent obligie a payer ladite somme de c livres parisis, ne navoit monstre cause ne obligation pourquoy elle fust deue; et par ce ledit arrest estoit nul et torconnier. Et conclurent que ledit monseigneur Pevesque fust condempne en leurs despens, dommaiges et interest, et nonobstant que la matere fust ouverte par lesdi habitans, et que maistre Jehan Goset, procureur de mondit seigneur, preist Padveu et poursuite de la requeste faicte par ledit receveur et procureur. Neantmoins, en repliquant, ne poursuisil pas la demande ou requeste faicte par ledit receveur et procureur, mai proposa que ledit monseigneur Pevesque estoit en possession et saisine de les tailler et imposer a taille et a sa voulente, avecques pluseurs autres possessions et saisines, et dit oultre que Topposition desdi habitans estoit faicte en lui troublant, a tort, sans cause, indeuement et de nouvel; et toutesvoies ne proposa¬il onques que lesdi habitans feussent de serve condicion, ne que ledit monseigneur Pevesque eust tiltre ne licence du prince de les tailler. Pourquoy, de la partie desdi habitans fu dit, en duplicant, que leurs requestes et conclusions leur devoient estre faites, comme ycellui procureur de mondit seigneur neust point deffendu ne replique souffisamment, mais avoit prins de nouvel une complainte en cas de nouvellete, sur laquelle ils navoyent jour ne terme; et par ainsi la requeste ou demande dudit receveur estoit mal poursuye, et sur ladicte complainte nestoient tenus de proceder, ne ledit procureur ny faisoit a recevoir. Qu cas toutesvoyes quil feroit a recevoir, dirent et proposerent, que ledit monseigneur Tevesque avoit mal fonde ses saisines et possessions, comme son dit procureur ne alleguast tiltre ne previlege, mais estoient contre droit commun; oultre, aucun nest pas prenable de taille voluntairement, fors le roy nostre sire, ne aucun ne puet tailler mesmement franches personnes, sans Pauctorite du prince. Or disoient eul quril estoient et sont franches personnes, et frans et exemps de taille voluntaire, et par especial de cent livres, et dautre taiche de servitude; disoient que, se plus grant somme de trente livres avoient paie audit monseigneur Tevesque, ce avoit este par maniere de courtoisie. Qultre disoient, que des franchises et des autres possessions dessus par eulx proposees ont joy et use par un an, deux, v, x, xx, xxx et xl ans, par tel temps quril nest memoire du contraire; et que a tout ce que ledit monseigneur ou sondit receveur et procureur ont fait, que ce a este en euls troublant et empeschant en leursdictes possessions et saisines, a tort, sans cause, indeuement et de nouvel. Si conclurent par les fai dessusdi, premierement aux fins dessus touchees, que Texecucion encommencee par ledit receveur, pour la somme de c livres, a sa requeste, feust dicte inepte et mal formee, non recevable et torconniere; que ledit procureur ne feist a oir ne a recevoir, et, se a recevoir faisoit, quril neust cause ne action, et feussent quictes, delivres et absoub; et que Parrest ou execution dudit receveur feust dit torconnier, et leurs requestes et conclusions leur fussent faites et a eulx adjugees, comme non deffendues par ledit procureur dudit monseigneur; et ne fussent tenus de proceder sur la complainte en cas de nouvellete, proposee par ledit monseigneur, et droit fait a ses fins : premierement, se il estoit dit contre yceulx habitans, quril fust dit et desclarey par nous quil sont frans, et quril fussent tenu et garde en possession et saisine de franchise; especialement que ledit monseigneur Tevesque ne les puet ou doit imposer a taille voluntaire, et par especial a la somme de c livres, ne proceder par luy, ses gens et officiers, par detention de corps et de leurs biens, ne pour cause de xxx livres de rente, que lesdi habitans doivent chascun an audit monseigneur Tevesque, en concluant sur tout ce pertinent, en cas de saisine et de nouvellete, et a fin de recreance, et a pluseurs autres fins, contenues oudit proces; et que a toutes leurs fins et conclusions feissions a oir et a recevoir, et que ledit monseigneur Pevesque fust condempne en leurs despens, dommaiges et interests. Et pluseurs autres causes et raisons proposerent et alleguerent lesdites parties, tant en replicant comme en duplicant, aux fins et conclusions dessus touchees, desquelles plus a plain est faite mention oudit proces. Finablement, lesdites parties oyes sur les choses dessusdictes, furent appointies a escripre par maniere de memoire; et depuis, veues lesdites escriptures, fu dit et prononcie par sentence interlocutoire, que lesdictes parties ne povoient estre delivres sans fai, et que elles feroient leurs fai, et a toutes fins ce qui estoit de droit, et les despens fai reserve en diffinitive. Et apres ce, lesdites parties baillerent leurs fai, sur lesquela enqueste a este faicte et parfaicte diune partie et drautre; et depuis furent baillies certaines reproches de la partie desdi habitans, et salvacions au contraire par le procureur dudit monseigneur levesque, qui demourerent pour droit oudit proces; sur lequel lesdictes parties prindrent jour a oir droit en diffinitive. Savoir faisons que, veu tout ledit proces et tout considere ce quil fait a veoir et considerer, eu sur ce conseil et bonne deliberacion aux saiges, nous deismes et prononcasmes, disons et prononcons : Que ledit procureur est bien partie a prendre la poursuite de la cause contre lesdits habitans, pour et en lieu du receveur dudit monseigneur Tevesque; et que a conduire, poursuir et demener Paction et demande contre lesdits habitans, ledit procureur fait bien a oir et a recevoir, et a tout son propos, fins et conclusions par lui eslevees; et que ledit procureur a mieulx et plus souffisamment prouve ses fai que n ont lesdi habitans; et par ce disons et prononcons, que ledit monseigneur Tevesque, ou ledit procureur, pour lui et en son nom, sera tenu et maintenu, deffendu et gardex en possession et saisine de avoir, prendre et cueillir, recevoir et parcevoir par chascun an, au terme de la feste saint Andry, en et sur tous les habitan et demourans en ladicte ville de Saint.Clod, en sa justice et seignourie, et non clers et gens de poeste, taille voluntaire de somme de deniers, selon le plaisir et ordonnance dudit monseigneur, et de yceulx habitans contraindre ou faire contraindre par son receveur ou ses autres gen et officiers a lever, cueillir et paier ladicte taille, par la maniere contenue es escriptures dudit monseigneur Tevesque; et que Texploit ou exploi fai par le receveur dudit seigneur en et sur lesdits habitans, pour la taille de cent livres imposee ou ordonnee par ledit monseigneur Pevesque, au terme de la feste saint Andry, en Pan lxxv, sont bons, justes, valables et raisonnables, et quril ont este fai deuement a bonne et juste cause; et que Topposition ou contradiction desdi habitans a este torconniere et torconnierement faicte, et en troublant et empeschant ledit monseigneur Tevesque ou sondict procureur en sesdictes saisines et possessions, a tort, sans cause, indeuement et de nouvel; et que a bonne et juste cause ledit procureur srest dolu en cas de saisine et de nouvellete, et lesdi habitans a tort et contre raison se sont oppose. Et les condempnons a rendre et paier audit monseigneur Pevesque ou son procureur, pour lui, ladicte somme de c livres parisis, deduit et rabatu sur cej la somme de xxx livres parisis, que iceulx habitans paieront audit receveur depuis ce proces encommencie. Et, oultre, les condempnons a cesser d ores en avant de troubler et empescher ledit monseigneur Pevesque en sesdictes saisines et possessions; et la main de justice, qui, pour le debat des parties, puet avoir este mise en la chose contentieuse, levons et ostons au proffit dudit monseigneur levesque; et, avec ce, Parrest et main mise es personnes desdi habitans, qui affin de deffense, en la cause tant seulement, a este leve ou levee, restraignons jusques a plain accomplissement de ce que ledit receveur requeroit oudit an lxxv, dont mention est faicte oudit proces. Et condempnons lesdits habitans es despens dudit procureur, ou nom que dessus, fai en ceste cause, la tauxation reservee par nostre sentence diffinitive et par droit. En tesmoing de ce, nous avons mis a ces lettres le seel dudit baillage. Ce fu fait et pronuncie en jugement, en la presence dudit procureur de monseigneur levesque, et Jehan le Cauchoi, procureur desdits habitans, funde par un vidimus de procuration. Lequel Cauchoi, oudit nom, dudit jugement ou pronunciation appela en parlement, Pan mil iii iiiii, le vendredi xie jour de janvier. Ainsi signe, R. FEnlix .
