 Minutam decimam, halas de Roseto, censum stallorum draperiorum, bannum, avenam que debetur annuatim in festo sancti Martini, que vocatur avena prepositure, bladum molendini, videlicet dimidium modium, pertinens ad preposituram; gallinas pertinentes ad preposituram, ortum, pratum, frecengias pertinentes ad preposituram ; obolos debitos in nativitate beate Marie virginis, pertinentes ad preposituram; decem arpenta terre, site in parvo brolio, pertinentes ad preposituram; ventas et justiciam, ita tamen quod, pro emenda cujuscumque delicti, non poterit habere vel levare idem miles ultra sexaginta solidos et unum denarium; totum autem residuum bonorum delinquentis, sive sit mobile vel immobile, capitulo remanebit. Forismaritagia autem ecclesie Parisiensis ipse Milo et Symon Philippi, major de Roseto, querent et procurabunt bona fide; ita quod capitulum Parisiense terciam partem, et idem Milo terciam partem habebunt, major vero terciam partem, prout conventum est inter ipsum et decanum et capitulum predictos. Finationem vero forismaritagiorum non poterunt major et prepositus facere, sine assensu expresso dictorum decani et capituli. Domum vero et halam prepositure idem miles sustinebit per dictum tempus in coopertura, sumptibus suis et expensis. Si vero controversia esset, discordia vel dissensio super aliqua consuetudine, an sit honesta vel racionabilis, per capitulum diffinietur et determinabitur, sine diminucione firme predicte. Catursinos autem vel usuarios, in villa de Roseto vel alibi infra metas sue prepositure, non sustinebit, immo removebit et repellet, pro fideli posse suo et per juramentum, per quod est ecclesie Parisiensi adstrictus; quod si hoc non posset facere, Parisiensi capitulo hoc denunciaret... Datum anno Domini millesimo ducentesimo quinquagesimo octavo, mense marcio. 
