In nomine sancte et individue Trinitatis, amen. Ego Mauricius, Dei gratia, Parisiensis episcopus, notum fieri volumus universis tam pre sentibus quam futuris, quod Galerannus, miles, de Loco Sancto , et Havis, uxor ejus, nobis vendiderunt, precio xxv librarum Parisiensium, totum censum suum in burgo nostro de Sancto Clodoaldo situm, nichil ibi potestatis aut dominii retinentes, sed quicquid in eo habebant in nostram transferentes proprietatem. Cum autem idem Galerannus censivam illam feodalem de Petro La Truye milite teneret, et Petrus ipse de feodo illo nobis hominium fecisset, Petrus, in presentia nostra constitutus, venditionem istam concessit, et hominium et feodum ipsum totum in manu nostra resignavit. Ipse quoque cum Johanne fratre suo et Felicia matre, fide interposita, recte garantie se fidejussorem constituit. Huic venditioni, a Galeranno et prenominata uxore sua nobis facte, interfuerunt testes : Hosmundus archidiaconus, Petrus, decanus Sancti Germani; frater Daniel; Nicholaus et Adam, canonici Parisienses; Matlieus de Modum et Adam de Gif, decani; Herveus archipresbyter, Rogerus de Asinariis, Willermus de Palaciolo, Jordanusde CeIcuil<Z. de Sarcuil, Clemens et N icholaus Brueriis, presbiteri; Johannes de Castris, Theobaldus Veltro, Hugo Blondellus, Thiodinus de Vitry, milites; Floardus, Odo de Sancto Mederico, Richardus capicerius , Garnerus Andree et Garnerus Vaalins, et Johannes de Trembley, Rericus de Sancto Marcello, Gaufridus de Solorre et Robertus, tabernarius, de Moissi. Concessioni vero et resignationi feodi, quam fecit Petrus La Truie, interfuerunt... Johannes matricularius, Symon carpentarius, Albertus camerarius, Willermus et Herbertus coqui... et Johannes portarius. Actum Parisius, in inferiori aula nova, anno incarnati Verbi millesimo centesimo octogesimo septimo, episcopatus nostri vicesimo septimo. Quod ut perpetuam obtineat firmitatem, presenti scripto commendavimus et sigilli nostri auctoritate confirmavimus.
