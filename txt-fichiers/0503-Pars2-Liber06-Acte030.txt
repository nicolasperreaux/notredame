Stephanus decanus totumque Parisiensis ecclesie capitulum, etc. Universitati vestre notum facimus, quod nos, de communi assensu, concessimus canonicis Sancti Dyonisii de Passu domos que fuerunt Hugonis dé Chela, in Fimo, juxta domum Bernerii de Monte Leherici, sitas, in perpetuum possidendas; ita tamen quod pro eisdem domibus singulis annis LX solidos persolvent, videlicet ad anniversarium ejusdem Hugonis XL solidos, et clericis matutinalibus x solidos, et x capitulo. Quod ut ratum, etc. Actum anno gratie MCC nono decimo, mense junio.
