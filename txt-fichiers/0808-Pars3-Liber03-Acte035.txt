Universis presentes litteras inspecturis, officialis curie Parisiensis, salutem in Domino. Notum facimus quod, coram nobis constitutus, Andreas de Milliaco, rector scolarum de Balneolis, recognovit quod emerat a Johanne dicto Patu de Orliaco, apud Balneolos, in terra, justicia, dominio, juridictione et districtu ecclesie Beate Marie Parisiensis, quamdam domum, cum jardino sito retro dictam domum, ad locum predictum. Quam siquidem domum cum dicto jardino et ejus pertinentiis promisit, fide data, tenere, nomine suo et heredum suorum ac successorum ejusdem, in vilenagium, ad usus et consuetudines patrie memorate, et solvere census, redditus, corveias, redibitiones et talliam et jura alia omnia et singula que pro predictis domo et jardino fuerint actenus persoluta; renuntians, quantum ad hoc, etc... Datum anno Domini millesimo ducentesimo sexagesimo tercio, mense junio.
