Vacante prebenda in ecclesia Parisiensi, si episcopus in diocesi Parisiensi fuerit, tenetur vocare decanum, vel, decano absente, cantorem, vel aliquam personarum, aut, omnibus hiis absentibus, ebdomadarium canonicum; et de manu illius recipiet episcopus, cum libro et pane, prehendam vacantem, sub hiis verbis :  Reddo vobis prehendam que fuit N. canonici, ut de ea, ad honorem Dei et FLcclesie, disponatis. > Et tunc episcopus, eo presente, investiet illum quem elegerit de prebenda. Si vero episcopus extra diocesim fuerit, non expectato decano vel aliquo predictorum, investitum mittet ad cantorem vel succentorem ad installandum; et tunc cantor vel succentor assignet ei stallum in choro. Installalus autem non prius intret capitulum quam a decano in capitulo locus ei assignetur. Assignato autem ei loco in capitulo, juramentum prestet in hunc modum :  Periculis instantibus, etc. Pro continuis molestiarum, etc.  Et preterea juret se celaturum secreta capituli, videlicet quod nichil eorum que capitulo vel ecclesie seu alicui de canonicis possunt esse dampnosa revelabit, et se servaturum jura, libertates et consuetudines approbatas ecclesie Parisiensis.
