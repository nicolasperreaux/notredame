Comes Alencionis, videlicet dominus Petrus, frater illustris regis Francie, anno Domini MCCLXX septimo, die veneris in crastino beati Martini hyemalis, presentibus scilicet nobili viro domino Roberto, fratre domini regis et ejusdem P., domino Guillelmo de Sandrevilla, domino Guillelmo de Patei, domino P. de Villa Nova, militibus; magistro Guillelmo de Castro Eraudi, clerico illustris regis Francorum, canonico Remensi; Odardo, cambellano ipsius P.; Matheo de Mailli, Guioto de Ruppe Forti, dicto le Baaclé; Terrico Menier, Thoma Tailliatore, armigeris ipsius domini P.; item Guillelmo, archidiacono in ecclesia Parisiensi; magistris Gervasio de Clino Campo, etc,,,, fecit in aula domus episcopalis, Parisius, domino Parisiensi episcopo homagium ligium, de feodo castri de Gorneyo et omnium pertinendarum ejusdem, et de feodo castri de Cauda et omnium pertinendarum ejusdem, que tenebat in feodum antea comes Blesensis ab eodem episcopo, et de omnibus aliis que dictus comes Blesensis tenebat ab episcopo supradicto, sub eisdem et modo et forma sub quibus idem comes Blesensis erat in homagio episcopi memorati.
