Universis presentes litteras inspecturis, officialis curie Parisiensis, Sequitur in codice alia charta, eodem die data, qua Guillelmus Bichart declarat se nullum jus habere in septem arpenta terræ de quibus supra mentio. salutem in Domino. Notum facimus quod, in nostra presentia constitutus, Albericus de Malo Respectu asseruit et recognovit in jure, coram nobis, quod ipse captus fuit in terra venerabilium virorum decani et capituli Parisiensis, apud Espiers, in melleia, cutello evaginato, et propter factum hujusmodi detentus fuit per longum tempus in prisionem ipsorum decani et capituli. Asseruit et recognovit quod liberatus fuit de dicta prisione sub hac forma, videlicet : quod dictum factum emendavit ad voluntatem ipsorum decani et capituli, et quod de emenda stabit dicto seu arbitrio ipsorum; et, si contingeret quod aliquis sequeretur eum super dicto facto, vel peteret aliquid ab eo super facto predicto, quod stabit juri coram decano et capitulo supradictis, et quod se poneret in prisionem ipsorum in statu in quo erat, quando exivit de carcere predicto. Premissa omnia, prout superius sunt expressa, promisit sub pena centum marcharum argenti se servaturum, et quod comparebit coram dictis decano et capitulo vel eorum mandato ad dies sibi assignatos et assignandos, fide ab ipso prestita corporali. Preterea Renoldus Meingot, pater dicti Alberici, Johannes de Fraxinis, Dyonisius furnerius, Guillelmus Barrais, Eustachius dictus Longus Ensis, Stephanus Eliot, Petrus de Barra, Arnulphus Salomon, Laurentius dictus Longus Ensis, Petrus dictus Longus Ensis, de Malo Respectu, et Radulconstituerunt erga dictos decanum et capitulum debitores et redditores principales de premissis, quilibet in solidum et sub pena centum marcarum argenti, quod dictum Albericum adducent ad prisionem dictorum decani et capituli, si aliquis sequeretur eum super facto predicto, vel peteret aliquid ab eo super facto predicto; alioquin ipsi intrarent prisionem dicti decani et capituli, et se ponerent in dicto carcere, ad voluntatem decani et capituli predictorum, et sub pena centum marcarum argenti, fide ab ipsis prestita corporali ; obligantes, etc. Datum anno Domini mcclxx sexto, die martis post festum beati Barnabe apostoli.
