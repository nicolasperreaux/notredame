Ego P., abbas Sancti Petri de Monte Sancti Petri Meledunensis, totusque ejusdem monasterii conventus, notum facimus presentibus et futuris quod nos, in capitulo nostro, de communi assensu ecclesie Beate Marie Parisiensis, pro sex libris Parisiensibus, vendidimus et in perpetuum habendum quitavimus quicquid censive monasterium nostrum habebat apud Liricantum, eo quod non bene sedebat nobis, cum remotum esset, et absque difficultate census hinc percipi non valeret. Quod, ut majorem obtineat firmitatem, sigillorum nostrorum auctoritate roboravimus. Actum anno Domini MC nonagesimo octavo.
