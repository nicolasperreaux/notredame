Philippus, Dei gratia Francorum rex. Noverint universi presentes pariter et futuri, quod nos, de xv denariis quos habebamus de censu de fundo terre, in domo Rogeri Anglici, in Campellis sita, que contigua est domui que fuit Odonis de Sancto Mederico, commutavimus undecim denarios cum dilecto et fideli nostro P. Parisiensi episcopo, pro undecim denariis de censu de fundo terre, quos domnus episcopus habebat apud Sanctum Thomam de Luvre, in masuris que modo sunt infra ambitum novorum murorum nove turris. Ut igitur hec permutatio perseveret, et robur in posterum obtineat firmitatis, presens scriptum fieri fecimus et sigilli nostri impressione muniri. Actum Parisius, anno Domini MCCIX, mense januario.
