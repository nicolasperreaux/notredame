Ego Ama, comitissa de Alenceon, universis notum facio, tam presentibus quam futuris, quod, pro remedio anime domini Mathei de Monte Morenciaco, mariti mei defuncti, et omnium antecessorum meorum, et precipue pro ejus anniversario faciendo, dedi in perpetuam elemosinam ecclesie Vallis Beate Marie, in qua sepultus requiescit, et fratribus ibidem Deo servientibus, quinquaginta solidos Parisiensis monete, singulis annis, dominica prima quadragesime, in parte mea transversi de Confluentio percipiendos. Quod ut perpetue et inconcusse stabilitatis robur valeat obtinere, presentem cartam feci conscribi et sigilli mei
