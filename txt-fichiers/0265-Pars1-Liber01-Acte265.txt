Anno Domini MCCLXX primo, die martis in vigilia sancti Martini hyemalis, in parva aula domini episcopi Parisiensis, subtus cameram officialis, comes de Barro petiit a domino Stephano, Parisiensi episcopo, ut ipsum reciperet in hominem de terra Torciaci, in qua successerat domino Reginaldo de Barro, quondam fratri suo. Cui respondit dominus episcopus, quod sibi prius satisfaceret de racheto. Tandem, post multa verba, dictus comes recognovit se ex ista successione teneri ad rachetum, dicens quod alias, ex quadam alia successione, de racheto dicte terre finaverat bone memorie qnondam Reginaldo, Parisiensi episcopo, pro ducentis et sexaginta libris Turonensibus, et in hoc facta sibi fuerat gratia; et petebat a domino episcopo consimilem gratiam vel majorem. Dominus autem episcopus, volens predicto comiti facere gratiam, et ejus acquirere benevolentiam et amorem, quitavit ipsi predictum rachetum, pro ducentis et quinquaginta libris Turonensibus, dicto comite hoc pro gratia acceptante. Quia vero dominus episcopus levaverat de dicta terra, pro defectu hominis, fructus et redditus, ad valorem quaterviginti librarum vel circa, petebat dictus comes, ut computarentur in solutionem dicti racheti. Verumptamen, auditis rationibus domini episcopi, confessus fuit comes predictus, quod dominus episcopus fructus, exitus et redditus quos levaverat poterat facere suos et sibi licite detinere, secundum usus et consuetudines patrie. Tunc dominus episcopus, de dictis fructibus, exitibus et redditibus levatis, dedit liberaliter ipsi comiti quinquaginta libras Turonenses, et illas sibi deduxit de predictis ducentis quinquaginta libris; ita quod debuit dictus comes ducentas libras Turonenses. De quibus solvendis infra octabas Pentechostes proximo venturas, Habertus de Sancto Martino constituit sej principalem debitorem et redditorem, obligans, quantum ad hoc, se et heredes suos et omnia bona sua mobilia et immobilia. Quibus actis, anno.et die predictis, dictus comes fecit homagium ligium domino Stephano, episcopo Parisiensi, salvo jure cujuslibet, et investitus fuit per anulum aureum. Presentibus ad omnia predicta domino Philippo, Ebroicensi episcopo; Nicholao, arcliidiacono in ecclesia Parisiensi... Reginaldo Tempier, canonico Parisiensi... magistro Petro de Kala, ballivo domini episcopi... Petro Augier, Johanne de Laya, civibus Parisiensibus.
