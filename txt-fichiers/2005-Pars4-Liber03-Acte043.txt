Ego Herveus, Parisiensis decanus, universumque Parisiensis ecclesie capitulum, notum fieri volumus, tam presentibus quam futuris, quod Drogo de Ronel et Garnerus de Marinis, milites, medietatem tocius viarie, que est in valle Undesiaci et Joiaci et in villulis infra sitis et in territorio circumjacenti, excepta viaria Stephani de Pice, et omnem justiciam, quam ibidem habebant, nobis vendiderunt, pro cl libris Parisiensis monete; eo tenore, quod predictam viarie medietatem et justiciam, nomine vendicionis et elemosine, possidebimus. De tensamento autem, quod ab hominibus terre ipsis debetur, hoc statutum est : quod milites predicti nec homines submovere, nec aliqua justiciaria potestate poterunt eos, propter hoc, distringere, suo vel dominorum feodi nomine. Si vero usque ad festum sancti Martini de eo ab hominibus, qui illud debent, non fuerit satisfactum, servientem prepositi nostri terre prescripte requirent, qui tensamentum ab hominibus cum emendacione reddet, vel manu propria eos jurare faciet, quod ipsi ita tensamentum reddiderunt, quod inde in pace debent remanere. Hanc venditionem concesserunt Hugo de Calvo Monte et Theobaldus de Maldestor, de quorum feodo predicta erat viaria, in perpetuum a nobis tenendam, et ipsum feodum in manu Hervei decani resignaverunt. Concesserunt etiam tam ipsi quam prefati milites, Drogo scilicet et Garnerus, fide interposita, quod, si forte aliqui alii feodum illud ad se, non ad predictos scilicet Hugonem de Calvo Monte et Theobaldum de Maldestor pertinere dicerent, et obtinerent erga illos qui feodum adquirerent, vendicionem istam in perpetuum garantirent, et a nobis in pace possideri facerent. Convencionis hujus fidejussor fuit dominus Matheus de Marli; et ejusdem fidejussores, fide interposita, fuerunt ipse Drogo pro Garnero, et Garnerus pro Drogone, Theobaldus de Maldestor, Hugo de Maldestor, Galterus de Marinis, Petrus de Marinis, Philippus de Percheio, Philippus Aper, Raginaldus Musaveine. Convencio ista primo facta est apud Conffuencium; cujus testes sunt Ricardus, prior ejusdem loci,... Balduinus, presbiter Undesiaci, Petrus de Gonessa, Odo de Monte Morenciaco, Amauricus cocus, decanus Undesiaci, Hugo Imperator, Renoldus portitor, Herbertus de Moncello,... Drogo carnifex, Alermus viarius, Johannes de Ripa, Galo carnifex, Odo de Monasterio, Grimoldus de Monasterio, Cristianus sutor,... Radulfus de Heudecoc, Henricus Giroldi de Heri Curia... Postmodum recitata est apud Sanctum Petrum de Pontisara, ubi eam concesserunt uxores ipsorum, videlicet Drogonis de Ronel et Garini de Marinis; et, fide interposita in manu Remigii, prioris loci illius, se tenere promiserunt. Cujus rei testes sunt predictus Remigius prior,... magister Benedictus, capellanus Joiaci, Balduinus, presbiter Undesiaci, prepositus Montis Morenciaci, major Montis Morenciaci, Johannes Credo, Villelmus camerarius, Hugo Gadel, Hugo de Petra Lata, Petrus de Gonessa, Drogo decanus, Hugo de Ripa,... Odo de Monasterio, Henricus decanus, Alermus viarius,... Johannes de Heri Curia,... Lambertus de Glatengni,. Adam carpentarius, Galterus de Crovilla. Tercio rememorata est in capitulo nostro, ubi concessit eam Hugo de Calvo Monte; et, fide interposita, se tenere promisit, et ipsum feodum in manu nostra ibidem resignavit. Cujus rei testes sunt Radulfus, Odo de Monte Morenciaco, Odo de Sancto Martino, Amauricus, famuli decani; Galterus, Rogerus, Robertus, famuli H. cancellarii; Terricus et Rohardus, vigiles nostri; Girardus de Taverni,. Robertus de Bieria, Robertus de Coflent. Quarto eciam ante domini regis presenciam parum est recitata; ubi et dominus rex eidem vendicioni assensum prebuit, et, utriusque partis precibus et consensu, pro utraque parte fidejussit, tum pro militibus predictis, silicet Drogone de Ronel et Garnero de Marinis, erga nos, quod ipsi vendicionem istam ratam haberent, et a nobis in pace teneri facerent, et Hugo de Calvo Monte et Theobaldus de Maldestor et eorum successores eandem nobis in perpetuum garantirent, tum pro nobis, erga ipsos milites, quod pacciones suas illis inviolabiliter observari faceremus. Cujus rei testes sunt... Galterus camerarius, Adam camerarius,... Reginaldus de Melloto, Henricus de Belvaco, Johannes Pincons, Bernerius de Gravia. Quod ut ratum et inviolabile robur obtineret, sigilli nostri impressione et testium subscriptione roboravimus. Signum Hervei decani. S. Petri precentoris. S. Mauricii archidiaconi. S. Osmundi archidiaconi. S. Girardi archidiaconi.. S. Galonis succentoris, sacerdotis. S. Radulfi de Peissi, sacerdotis... Actum publice in capitulo nostro, anno ab incarnatione Domini m c lxxx vi. Datum per manum Hilduini cancellarli.
