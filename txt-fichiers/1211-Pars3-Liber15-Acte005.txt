Symon, castellanus Neauflearum, et magister Hugo de Caprosia, canonicus Parisiensis,... arbitri electi a decano et capitulo Parisiensi, ex una parte, et nobili viro domino Almaurico de Mollento, milite, ex altera, sub certa forma in litteris domini episcopi Parisiensis contenta, super querela que vertebatur inter dictos decanum et capitulum, ex una parte, et predictum Almauricum pro se et fratres suos et sorores suas habere apud Esponam, in terra capituli Beate Marie Parisiensis, citra Mandram, ex parte Mollenti, et quod usi erant ea et antecessores sui quiete et pacifice; dictis decano et capitulo asserentibus ex adverso, ipsos non debere habere garennam in jam dicta terra, et quod ea non fuerant usi pacifici, tanquam jure suo; auditis hinc inde que partes voluerunt proponere coram nobis, facta diligenti inquisicione super premissis, et aliis rite actis, habito bonorum virorum consilio; arbitrando decernimus memoratum Almauricum et fratres et sorores ejus non debere habere aliquam garennam in terra predicta, nec posse prohibere aliquem venari in terra memorata. Actum anno Domini mccxxvi, mense aprili.
