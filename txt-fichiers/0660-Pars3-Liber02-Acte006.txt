Omnibus presentes litteras inspecturis, officialis curie Parisiensis, salutem in Domino. Notum facimus quod, coram nobis constitute, Emelina, dicta la Choisie, relicta quondam defuncti Guillermi de Choisiaco, et Helloysis, ejus filia, recognoverunt et, voluntate spontanea, non coacte, confesse sunt in jure, coram nobis, quod ipse erant femine de corpore ecclesie Parisiensis et servilis condicionis jugo adstricte venerabilibus viris decano et capitulo Parisiensi. In cujus rei testimonium, ad peticionem dictarum mulierum, sigillum curie Parisiensis presentibus litteris duximus apponendum. Datum anno Domini m cc lx quinto, mense maio.
