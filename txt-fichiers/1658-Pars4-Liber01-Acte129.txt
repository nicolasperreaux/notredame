A redoute pere en Jhesu¬Crist, son chier seigneur Symon, par la grace de Dieu evesque de Paris, Jehans de Chalon, cuens d Auceurre et sires de Rochefort, salut et lui apparoillie a sa volente. Sire, cum nous soiens en vostre foy de la terre de Mongay par raison de baul, et nous aiens quitte et octroie a Guillaume, nostre ame fil, tel droit com nous i poiens avoir pour raison dudit baul, nous vous prions et requerons que il vous plaise lui a recevoir en foy, quar il nous plait, voulons et octroions. En tesmoing de laquelle chouse, nous anvoions a vous ces presentes lettres, seellees de nostre seel pendent, donnees Tan de grace mil deus cen quatresvin et trese, ou mois de janvier.
