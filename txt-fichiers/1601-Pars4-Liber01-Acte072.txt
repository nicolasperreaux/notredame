 Videlicet : super quadam domo, sita in Sellaria Parisiensi, que fuit quondam defuncti Johannis Nivelonis, et quam tenet ad presens Galterus de Broissellis, civis Parisiensis, sexaginta solidos Parisienses annui incrementi census seu redditus; item, super duabus domibus contiguis, sitis Parisius in Frigido Mantello, inter domum Guillelmi dicti Bonefille, ex una parte, et domum Guillelmi le hiaumier, ex altera, quas tenet ad presens Rogerus le pelotier, sex solidos et novem denarios Parisienses annui census seu redditus; item, super quadam domo, sita, Parisius, in vico Frigidi Mantelli, contigua, ex una parte, domui Godefredi furnerii et, ex alia parte, domui Aymonis de Grayo, in censiva Sancti Honorati Parisiensis, quam tenet Guillelmus dictus Aqua Mortua, quatuor solidos Parisienses; item, super quadam domo in Frigido Mantello, que domus quondam fuit Richardi Faguee, quam tenet Guerinus de Villa Cereris, lathomus, undecim solidos et quatuor denarios Parisienses; item, super medietate cujusdam domus, site Parisius, in Frigido Mantello, contigue, ex una parte, domui defuncti Martini tegularii, et, ex altera parte, domui Rogerii Ruffi, Anglici, quatuor solidos Parisienses annui census seu redditus :  Ea lege, ut predictus episcopus ejusque successores percipiant in posterum, pro dicta amortisatione, e domo Galteri de Broissellis, et, si opus fuerit, e cateris domibus, in instrumento designatis, viginti quinque solidos Parisienses annui census ... Datum anno Domini millesimo ducentesimo octogesimo quarto, mense junio.
