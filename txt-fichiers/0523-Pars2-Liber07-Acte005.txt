Universis Christi fidelibus presens scriptum visuris vel audituris, Guido, prior Sancti Lazari Parisiensis, et ejusdem loci fratres, tam clerici quam laici, eternam in Domino salutem. Notum vobis facimus quod magister Helyas Bernardi, canonicus Eboracensis, Yvo, capicerius Sancti Aviti Aurelianensis, et Mauricius, quondam capellanus nobilis viri Philippi, quondam comitis Boloniensis, executores testamenti magistri Mauricii, quondam canonici Eboracensis, cujus corpus in nostra ecclesia requiescit, nobis humiliter supplicarunt quatinus altare Beati Dyonisii in nostra ecclesia jam fundatum, per quemdam capellanum, ad hoc specialiter a nobis in presenti provisum et in perpetuum successive per nos et nostros successores providendum, deserviri faceremus, qui, pro memorati defuncti magistri Mauricii specialiter et omnium fidelium animarum salute, divina teneatur tantum ibidem officia plenarie celebrare. Nos vero, justis eorum postulationibus humiliter inclinati, premissa eisdem caritative concessimus...; volentes et liberaliter concedentes quod, si memoratum divinum officium non fuerit plenarie, prout supradictum est, executum, vel aliquo casu protelatum, quatinus venerabilis pater episcopus Parisiensis vel ejus officialis seu archidiaconus Parisiensis qui pro tempore fuerint, auctorp tate sua ordinaria, omnis juris vel privilegii et appellationis cessante beneficio, per suspensionis vel excommunicationis sententiam nos ad id faciendum plenarie compellant, ad instantiam et petitionem decani et capituli Parisiensis, qui ad hoc dati sunt et deputati specialiter a dictis executoribus conservatores. Et quia, juxta verbum Domini, Non est os alligandum trituranti, sed ut veri operarii digna remunerandus mercede, prefati executores circiter decem et octo arpenta terre, sita versus gibetum, que terra vulgariter dicitur Cultura defuncti Garneri de Sancto Lazaro, et quoddam arpentum terre, quod dicitur arpentum Engerberti, et viginti solidos incrementi census, sitos apud villam Sancti Lazari in nostra censiva, et quatuor tresellos vini, percipiendos apud capellam Sancte Genovefe, que omnia fuerunt predicti magistri Mauricii, et septies viginti libras Parisienses de bonis ipsius defuncti, ad emendos redditus, nobis et successoribus nostris in perpetuum possidenda, auctoritate jam dicti defuncti et sua, plenarie contulerunt. Nos vero, de voluntate et ordinatione predictorum executorum, concessimus et adhuc concedimus nec non et promittimus, de consensu et voluntate fratrum nostrorum, tam clericorum quam laicorum, nos de cetero, singulis annis imperpetuum, sine dilatione et contradictione, de bonis domus nostre, ratione dictarum possessionum et beneficii nobis collati seu elemosine, cum hoc sit utilitas domus nostre, et nobis et eidem domui expediat, in crastino octabarum beati Dyonisii reddituros et soluturos, decano et capitulo Parisiensi quatuor libras Parisienses, ad distribuendum in die anniversarii magistri memorati, quod anniversal ium erit in festo beatorum martyrum Crispini et Crispiniani, videlicet sexaginta solidos distribuendos canonicis et majori altari servientibus, et viginti solidos distribuendos clericis de choro ejusdem ecclesie Parisiensis , et matriculariis qui intererunt celebrationi misse dicti anniversarii, per ipsos in eadem ecclesia Parisiensi annuatim celebrandi... Concessimus etiam, de ipsor um executorum statuto et ordinatione, nos, annis singulis in perpetuum, de predictis bonis quadraginta solidos Parisienses fratribus domus nostre, in die obitus predicti magistri soluturos, quibus tandem corporaliter reparati, spiritualiter instent dicti defuncti refectioni. Ut igitur hec omnia cunctis temporibus maneant inconcussa, etc... Actum anno ab incarnatione Domini millesimo ducentesimo tricesimo quarto, mense februario.
