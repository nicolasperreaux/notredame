An., Dei gratia Meldensis episcopus, omnibus presentes litteras inspecturis in Domino salutem. Notum vobis facimus quod Radulfus de Mongier, in presentia nostra constitutus, quitavit et dedit Ade de Mosterolio et successoribus ejus in perpetuum feodum quem ipse Radulfus habebat in decima de Espiers, quam idem Adam tenebat ab eo. Concessit etiam quod id ei contra omnem hominem garantiret. Super hac autem firmiter tenenda fidejussores constituit Willelmum de Cornillon et Petrum prepositum de Monte Gaii. Quod ne alicujus malignitate perpetuam retractetur, presentem paginam, ad petitionem utriusque partis, sigilli nostri fecimus impressione firmari. Actum Parisiusanno MOCXCIX, mense novembri.
