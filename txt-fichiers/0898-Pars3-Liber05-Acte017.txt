Odo, divina miseracione Parisiensis episcopus, omnibus ad quos littere iste pervenerint, in Domino salutem. Notum facimus quod Furcaudus de Bri, miles, in nostra presencia constitutus, recognovit Richoldem, quondam aviam suam maternam, tres arpennos pratorum, apud Bri sitos, pro estacione Thome, filii sui, Parisiensi ecclesie contulisse; et, cum dicti arpenni ab eo moverent, eos eidem ecclesie perpetuo tenendos, salvo censu suo, fide prestita in manu nostra, concessit. In cujus rei testimonium, presentem paginam notari fecimus et sigilli nostri patrocinio roborari. Actum anno Domini mcciiit mense junio, pontificatus nostri anno octavo.
