Universis, etc. Notum facimus quod, cum discordia mota esset inter venerabiles viros decanum et capitulum Parisiense, ex una parte, et Reginaldum dictum Viel de Liricantu, ex altera, super eo quod dicti decanus et capitulum dicebant, quod idem Reginaldus piscatus fuerat et fecerat piscari in aqua ipsorum de Liricantu, que vocatur le Marais, seu diverticulis ipsius; tandem dictus Reginaldus, die jovis post dominicam qua cantatur Reminiscere, in capitulo Parisiensi, hora capituli, personaliter comparens, dictum factum, quod sibi imponebatur, negavit per suum juramentum; et tamen, ob reverenciam capituli, manualiter in capitulo emendavit... Datum anno Domini m cc lxx quinto, die jovis predicta.
