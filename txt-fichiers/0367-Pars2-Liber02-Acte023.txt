In nomine sancte et individue Trinitatis. Justicie et rationi, etc, Ego igitur Lugdovicus, Dei gratia Francorum rex, hac ratione ammonitus, notum fieri volo cunctis fidelibus, tam futuris quam et instantibus, quod Bernerus, Beate Marie Parisiensis ecclesie decanus, et capituli ejusdem ecclesie conventus universus ? dum in manu nostra Parisiensis episcopatus beneficia teneremus, a majestate nostra humiliter petierunt, ut, super ecclesiam sanctissime Dei genitricis misericordia moti, de rebus episcopalibus aliquid eidem ecclesie, unde in perpetuum cooperiri posset, jure perpetuo et annis singulis habendum donaremus. Nos autem digne et humili eorum petitioni condescendentes, regia actoritate nostra statuimus et precipimus ut, ad eandem ecclesiam cooperiendam, decem libre de redditu altaris in octavis Edicti annuatim sumantur. Et si ad hoc altaris redditus non suffecerit, ille decem nummorum libre de cereis qui in purificatione sancte Marie a casatis redduntur ad plenum suppleantur, et posite in custodia capicerii et unius ejusdem ecclesie canonici, quem decanus et capituli conventus ad hoc elegerint, solummodo in essillis et clavis et tegulis penitus expendantur, et ubi et quomodo expense fuerint decano et capitulo ab earum custodibus computabitur. Trabes autem et tigni, immo omnia alia ecclesie necessaria ab episcopo ecclesie ministrentur. Quod, ne valeat oblivione deleri, scripto commendavimus, et, ne possit a posteris infirmari, sigilli nostri actoritate et nominis nostri kaiactere subterfirmavimus. Actum Parisius publice, anno incarnati Verbi MCXXIII, regni nostri xvi. Astantibus in palacio nostro quorum nomina subtitulata sunt et signa. Signum Stephani dapiferi. S. Gisleberti buticularii. S. Hugonis constabularii. S. Alberici chamerarii. Data per manum Stephani jnonogr.} cancellarii.
