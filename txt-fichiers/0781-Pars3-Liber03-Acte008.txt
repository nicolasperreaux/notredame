Omnibus presentes litteras inspecturis, officialis curie Parisiensis, salutem in Domino. Notum facimus quod, in nostra presentia constitutus, dominus Theobaldus, presbiter de Castaneto, asseruit et confessus fuit quod ipse tenebatur et debebat reddere annuatim, in festo sancti Remigii, nomine ecclesie de Castaneto, decano et capitulo Parisiensi decem solidos Parisienses pro uno pastu; quos decem solidos Parisienses promisit coram nobis, fide media, se soluturum et redditurum, nomine ecclesie sue, dictis venerabilibus viris decano et capitulo vel eorum inandato, annis singulis in posterum, termino supradicto; quantum ad hoc, se et successores suos in dicta ecclesia de Castaneto et ecclesiam suam predictam specialiter obligando. In cujus rei testimonium, ad peticionem dicti Theobaldi, presentem cartam sigillo Parisiensis curie fecimus sigillari. Datum anno Domini mcc quinquagesimo sexto, mense septembri.
