Universis presentes litteras inspecturis, magistri Johannes de Porta, archidiaconus in ecclesia Rothomagensi, Milo de Corbolio, canonicus Parisiensis, et Symon dictus Fourre, burgensis Stampensis, salutem in Domino. Notum facimus quod, cum contencio verteretur inter venerabiles viros decanum et capitulum Parisiense, ex parte una, et fratres milicie Templi, ex altera, super eo quod dicti decanus et capitulum dicebant, quod nullam aliam mensuram vini debebant habere dicti fratres in quadam domo sive masura Mathei Torchart, sita in censiva dictorum fratrum, apud ltevillam, preter mensuram vini ville de Itevilla dictorum decani et capituli; dictis fratribus e contrario asserentibus et dicentibus se habere mensuram propriam in domo sive masura predicta; tandem, de bonorum consilio, dicte partes in nos, pro bono pacis, compromiserunt, prout in litteris utriusque partis super hoc confectis plenius vidimus contineri. Nos autem, super premissis deliberatione habita diligenti, testibusque ex utraque parte productis et diligenter examinatis, publicatis attestationibus eorumdem, dictisque attestacionibus visis et inspectis, consideratis omnibus que nos de jure movere poterant et debebant, communicato bonorum consilio, arbitrium sive dictum nosper arbitrium sive dictum nostrum, quod possessio vel quasi habendi mensuram vini dictorum decani et capituli, in domo predicta, dictis decano et capitulo remaneat, salva tamen questione utriusque partis super jure proprietatis mensure vini in domo predicta, si altera parcium de eadem voluerit aliquid experiri. In cujus rei testimonium, sigilla nostra duximus presentibus apponenda. Datum anno Domini mcclx, mense januario.
