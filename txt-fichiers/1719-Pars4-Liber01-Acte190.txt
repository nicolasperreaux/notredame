Omnibus, etc. Guillelmus Potel et Ermesendis, ejus uxor, recognoverunt se vendidisse et imperpetuum quittavisse reverendo patri Parisiensi episcopo ejusque successoribus, pro octo libris Parisiensibus, jam sibi solutis in pecunia numerata,... unum ortum quem dicebant se habere apud Sanctum Clodoaldum, in Valle Guignon, prout se comportat per metas ibidem positas, in longitudine et latitudine, contiguum, ex una parte, camere dicti domini episcopi, et, ex alia parte, orto dicti Guillelmi; promittentes, etc... et quod solvent dicto domino episcopo quadraginta solidos Turonenses, nomine pene, cum omnibus rectis coustamentis,... si dictam venditionem retrahi contigerit vel evinci... Datum anno Domini millesimo cc quinquagesimo nono, die sabbati ante Letare Jherusalem.
