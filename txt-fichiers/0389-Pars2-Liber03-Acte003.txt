Domino sancto et in Christo apostolico sacre sancte Marie ecclesie Deique genitricis et sancti Stephani prothomartyris seu et domni Germani, ubi Inchadus, Parisiace urbis episcopus, rector preesse videtur, que est infra murum Parisii civitate constructus. Ideoque, in Dei nomine, ego Stephanus, Christi humilis gratia Dei comes, nec non et Amaltrudis comitissa, pariter ob amorem invicem dilectionis, donamus res nostras que sunt in pago Parisiaco, in loco qui vocatur Sulciacus : ecclesia que est in honore sancti Martini structa, cum omni appenditia suisque adjacentiis , manso indominicato, cum aliis mansis et mancipiis ibi pertinentibus, cum vineis, silvis, pratis, pascuis, aquis, farinariis, aquarumque decursibus, mobile et immobile, totum et ad integrum, rem inexquisita. Similiter in alio loco, in ipso pago, in loco qui vocatur Nocetus, mansum dominicatum, cum aliis mansis et mancipiis ibidem aspicientibus, vineis, silvis, pratis, pascuis, aquis, aquarumve farinarium decursibus, mobile et immobile, totum et ad integrum, inexquisita. Et in tertio loco qui vocatur Molinis, manso dominicato, cum omni integritate. In quarto vero loco qui vocatur Buxidus, manso dominicato, cum omni integritate; et quicquid ad ipsas res superius nominatas aspicit, tam in rebus quamque in mancipiis, vel terris, vineis, silvis, pratis, pascuis, aquis, farinariis, decursibus, mobile et immobile, totum et ad integrum, rem inquisita, litis, libertis, cultis et incultis, servis et ancillis, et omnia merita colonorum, tam inibi oriundi quam qui aliubi translati sunt; que nos, ante hos dies, per jussionem domni imperatoris Karoli, de partibus sancte Marie et sancti Stephani vel domni Germani, de rebus nostris propriis excamiavimus. Igitur ipsas res superius nominatas ad ipsam sanctam matrem ecclesiam superius nominatam, a die presente, perpetualiter tradidimus ad possidendum : duabus vero partibus ad stipendia ipsos canonicos qui ibidem deserviunt, ut quamdiu illi advivunt, seu successoresque eorum, usque in finem seculi, pro salute anime nostre, psalterium unum et missas tres cotidie implere studeant; tertia vero parte ad luminaria, sive ad restaurandam ipsam ecclesiam. Et de ipsa tercia parte sint nostra luminaria et oblatio vel vinaticum, cotidie usque dum, Domino jubente, ipsa ecclesia usque in finem seculi consistit. Et quando quidem anniversarium nostrum evenerit , misi ex ipsis canonicis partibus Sancti Dyonisii et Sanctum Germanum vel Sanctam Genovefam et Sanctum Marcellum vel Sanctum Germanum novum seu ad Sanctum Clodoaldum et ad Kala vel Fossatis pergant, et pro animarum nostrarum commemorare ipsas congregationes faciant cum luminaria et oblationem vel vinaticum, ut omnes fratri qui in istas consistunt congregationes, tam qui modo vivunt quamque successores eorum, unanimiter Domini misericordia, pro salute animarum nostrarum, deprecari faciant. Et ipsas predictas res, si fuerit aliquis rector qui alicui aut in beneficio aut in aliquo ingenio a vobis abstrahere presumpserit, nisi, sicut diximus, duas partes ad stipendia fratrum, tertiam vero partem ad luminaria, vel oblationem et vinaticum, seu ad ipsam ecclesiam restaurandam, tunc ipsas res ad proximos heredes vertere faciant, nisi istud fuerit adimpletum; ita ut, ab hodierna die, quicquid de ipsis rebus facere volueritis, habendi, tenendi, possidendi, ad ipsam ecclesiam, pro salute anime nostre, firmiter teneatis. Si quis vero, quod minime fieri credimus, si fuerit, aut nos ipsi aut aliquis de heredibus vel proheredibus nostris, vel quislibet emissa persona qui contra hanc donationem aliquid agere conaverit, que nos spontanea voluntate vobis, pro remedium animarum nostrarum, ad ipsam ecclesiam donamus, aliquis calumpniare presumpserit, post nostrum quoque discessum, auro libras decem, argento pondera centum coactus persolvat, et quod repetit vindicare non valeat; sed presens donatio omnique tempore firma et inviolabilis permaneat, cum stipulatione subnixa. Actum Bonoilo villa, ubi facta et firmata fuit, in anno xi imperii domni nostri Karoli gloriosique augusti, XLIII regni ejus in Francia, et xxxvf in Ytalia, sub indictione m. S. Stephani comitis et Amaltrudis, conjugis ejus, necnon et comitisse, qui hanc donationem scribere vel firmare rogaverunt. S. Leutardi, germanum Stephani comitis..., etc, Elisachar cancellarius subscripsit.
