Universis, etc. Decanus, capitulum et communitas ecclesie Sancti Clodoaldi, Parisiensis dyocesis, asseruerunt quod ipsi decanus, capitulum et communitas dicte ecclesie, suo et dicte ecclesie nomine, plures res, census et redditus in villa et territorio Sancti Clodoaldi predicti infrascriptos haberent, tenerent et possiderent non amortiaatos, in censiva, jurisdictione et dominio domini Parisiensis episcopi, super diversis terris et domibus, prout inferius annotatur, videlicet : super vinea Johannis dicti Gonier, in clauso episcopi, quinque solidos; item, super vinea Johannis Ronbet, quatuor solidos, apud os clausi; item, super vinea Christiani de Mesnilio, quindecim solidos, au Pommeret; item, super vinea domini Odonis Foulon, en Villearmein, tres solidos; item, super vinea Dyonisii Britonis, au Pommeret, quinque solidos ; item, super vinea Dyonisii Britonis, en Girondain, tres solidos; item, super tribus quarteriis vinee et arpento terre, apud Garchias, quas tenet dictus Cornet, quinque solidos; item, super vinea Prioris, au Marechet, quinque solidos; item, super vinea Petronille Majorisse, au Chaumont, quatuor solidos; item, super vinea Guiberti de la Chanel, apud Granchias, duodecim solidos; item, super vinea de Buco ad Ruellam, quam tenet leprosia, quinque solidos; item, super vinea que est super rivulo de Sepera, quam tenet Gilo de Solario, tres solidos; item, super vinea au Challiou, quam tenet Lambertus de Caprosia, quinque solidos; item, super vinea ad Crucem Corteri, quam tenet Garnerus dictus de Vauguignon, quinque solidos; item, super vinea in territorio quod dicitur Herberti, quam tenet Christiana la Foberte, quatuor solidos; item, super tribus quarteriis terre, apud les Gues, que sunt Petri Lelalerguer, octo solidos; item, pro anniversario domini Odonis de Sancto Victore, unum arpentum vinee, in ore clausi; item, super vinea en Praeles, que est Millonis Hennequin, duos solidos; item, super terra de jardino episcopi et vinea de Convalone, que fuerunt defuncte Emeline la Grongnete, quinque solidos; item, super domo Johannis de Garchiis, quinque solidos; item, super domo Mathei Marcelli, quatuor solidos; item, super domo Garneri Marcelli, sex solidos; item, super domo Petri Claudi, quinque solidos; item, super domo Richardi de Fonte, duodecim solidos; item, super domo Christiane la Foberte, quatuor solidos; item, super domo Roberti dicti Abat¬Rosee, viginti solidos; item, super domo Petri dicti Dene, quinque solidos; item, super domo Hanevet, quinque solidos; item, super domo Petri Ragout, sex solidos; item, super domo Thome de Bella Pola, quinque solidos; item, super domo Petri de Nantodoro, quinque solidos; item, super domo Radulphi Magistri, sex solidos; item, super domo Johannis, au Moes, tres solidos; item, super forgiis Radulphi fabri, viginti duo solidos; item, super domo defuncti Ligeri de Secana, in burgo, triginta solidos, pro anniversario bone memorie Stephani, quondam Parisiensis episcopi; item, super domo Marchepalu, sex solidos; item, super domo la Cantele de Moncello, quatuor solidos; quos quidem res, census et redditus ceperat reverendus pater Ranulphus, Dei gratia Parisiensis episcopus, quia nolebat dictos decanum, capitulum et communitatem eos tenere in manu mortua. Tandem, ad supplicationem dictorum decani, capituli et communitatis, idem dominus episcopus, suo et ecclesie sue Parisiensis nomine, voluit et concessit ut ipsi decanus, capitulum et communitas in manu mortua, sine coactione vendendi aut extra manum suam ponendi, dictos res, census sive redditus habeant, teneant et possideant, dicto tamen episcopo ac ejus successoribus, pro dicta amortiaatione, retentis sexaginta duobus solidis, novem denariis Parisiensibus annui census seu redditus, de censibus et redditibus predictis, pro indiviso habendis et percipiendis per manus dictorum decani, capituli et communitatis, quatuor terminis Parisius consuetis... Datum anno Domini millesimo cc octuagesimo secundo, die dominica post festum beati Martini hiemalis.
