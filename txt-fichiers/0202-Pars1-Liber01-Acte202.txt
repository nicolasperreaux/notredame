Anno Domini MCC quinquagesimo quinto, die lune post Trinitatem,  mense maio , in aula nostra superiori Parisius, fecit nobis homagium, pro se et uxore sua, nepte quondam defuncti Galcheri de Castellione, Odo, dominus de Bourbonio, filius ducis Burgundie, pro portione uxorem suam et ipsum, ratione uxoris sue, contingente, fecit nobis homagium de feodo castellanie Montis Gaii et ejus appendiciarum. Item, dictis die et loco, fecit nobis homagium idem Odo, tanquam ballus, nomine sororis uxoris ejus quam habet in ballo suo, de predicto feodo et ejus pertinentiis, pro portione ipsam sororem contingente. Hec facta sunt presentibus domino Radulfo de Chevriaco, magistris Luca, Guillelmo de Valle Grignosa, Clemente et Johanne de Porta, canonicis Parisiensibus, et magistro Guillelmo, officiali Parisiensi et pluribus aliis.
