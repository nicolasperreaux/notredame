In nomine sancte et individue Trinitatis. Karolus, divina propiciante clementia rex. Si locis, etc. Quo circa, omnium sancte Dei ecclesie nostrorumque presentiumseu futurorum noverit religiositas, quod Askericus, Parisiace urbis presul venerabilis, nostre adiens presentiam serenitatis, felicibus intimavit vocibus, nostrorum coram presentia fidelium, ecclesiam Sancte Marie predicte, videlicet urbis qua isdem presul esse dinoscitur, Normannica penitus infestatione destructam, atque sevitia consueta prope ad nicbilum redactam. Unde, interventu quorumdam principum vicinius nobis assistentium, Frederune videlicet, conjugis karissime, necnon et dilecte Gisle abbatisse atque venerandi comitis Roberti et Adele comitisse, Altmari quin etiam atque Erchengarii comitum , et Roberti, nobis dilecti, humiliter expetiit, ut, ad supplementum desolate ecclesie, abbaciam Sancti Petri Resbacis nomine dictam et quondam Hierusalem cognominatam, in comitatu sitam, quam isdem episcopus in beneficium hactenus habuisse dinoscitur, per nostre auctoritatis preceptum, concedere dignaremur; quatinus eidem presuli suisque foret augmentum successoribus, quo nostre liberius possint servitutis explere negotia. Prefatorum igitur principum cognoscentes consilia esse salubria, eorum acquievimus benigne postulationibus, atque, communi consensu fidelium, jam dictam Sancti Petri abbatiam, quo fiat perpetuum ecclesie Sancte Marie, urbis dumtaxat Parisiace, et episcopis ejusdem loci adminiculum, regia concedimus auctoritate. Quapropter hoc preceptum nostre jussimus fieri auctoritatis, ac memorate ecclesie Beate Marie, per manus ejusdem loci presulis Askerici, jussimus dari; per quod suprascriptam abbatiam in jus et dominationem illius transfundimus, et perpetualiter possidendam concedimus, cum omni integritate omnibusque legitimis terminationibus juste et legaliter ad se pertinentibus : ea siquidem ratione, ut sepe nominatus presul Askericus neenon et successores ipsius predictas res jugiter habeant, quiete teneant, secure possideant ac libere disponant, et quicquid pro communi utilitate ecclesie facere voluerint, quietam ac firmissimam in omnibus habeant potestatem. Et ut hec nostre auctoritatis concessio firmior habeatur, omnibusque temporibus a nostris conservetur successoribus, continuumque in Dei nomine obtineat firmitatis vigorem, manu propria subterfirmavimus, et de anulo nostro sigillari jussimus. Signum Karoli jnonogr.\ regis gloriosissimi. Ernuslus notarius, ad vicem Askerici, ejusdem episcopi, recognovit. Datum XII kl. junii, indict. x, anno xv, regnante domino Karolo, gloriosissimo rege, redintegrante x. Actum in villa Disiaco, in Dei nomine feliciter, amen.
