Villelmus, thesaurarius Pontisarensis, omnibus presentes litteras inspecturis, salutem in Domino. Noverint universi quod donacio decanatus de Andresiaco pertinet ad capitulum Parisiense; nec ego, nec successores mei in donacione ipsius decanatus aliquid jus habemus. In cujus rei memoriam, has litteras feci meo sigillo signari. Actum anno Domini mcc vicesimo secundo.
