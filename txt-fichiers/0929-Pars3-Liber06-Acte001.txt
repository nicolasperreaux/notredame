In nomine sancte et individue Trinitatis, Amen. Ego Herveus, Pariiensis decanus, totumque ejusdem capitulum, notum facimus tam futuris quam presentibus, quod Robertus, filius Willelmi de Gunsanvilla, terciam partem decime de Gunsanvilla, quam pater suus et mater sua adquisierant, et ipsi, nomine elemosine, dederant ecclesie nostre, pro remedio animarum patris et matris et predecessorum suopossidendam concessit. Frater vero ipsius primogenitus, nomine Willelmus, et uxor ejus et heredes sui et sorores et nepotes hanc donacionem concesserunt et ratam habuerunt. Cum autem ad hanc partem, quam a Roberto habemus, omnium parcium decime tota vicia, totum forragium et omnes triturantes et trahentes singulariter pertinerent, medietatem omnium istorum predictus Willelmus sibi et heredibus suis retinuit; reliquam vero medietatem nobis in perpetuum quittavit. Ipse vero fratri suo Roberto in novalibus novem modios frumenti, reddendos a colonis, prima dominica post festum sancti Dyonisii, pro hereditatis porcione assignavit, ad minam de Gunsanvilla, tali quidem condicione: quod, de quinque modiis primo assignatis Roberto, justicia cum integritate ad se pertinebit; de aliis vero iiiior modiis ultimo concessis Roberto, prefatus Willelmus vendiciones et justitiam sibi retinuit; hoc excepto, quod, si coloni, die assignata, Roberto redditus suos, singulis annis, non persolverint, justicia et emendationes super hoc ad Robertum pertinebunt. Sciendum vero quod isti novem modii ad Willelmum et heredes ejus, post decessum Roberti, revolventur. Quicquid autem jure hereditario vel aliqua obvencione ad Willelmum descenderit vel descendere poterit, Robertus ei et heredibus suis in perpetuum quittavit; excepto dimidio modio frumenti, quod, singulis annis, prefatus Willelmus et mater sua Roberto infra predictum terminum persolvent; post decessum vero matris sue, Willelmus vel heredes sui dimidium modium ex integro solvere tenebuntur. Quod ut ratum firmumque permaneat, presentem paginam sigilli nostri auctoritate communimus et testium subscriptione confirmamus. Signum Hervei decani. S. magistri Petri precentoris. S. Mauricii archidiaconi. S. Hosmundi archidiaconi. S. Girardi archidiaconi. S. magistri Petri, capellani episcopi. S. Galonis presbiteri, succentoris... S. Mauricii archidiaconi.. Actum publice Parisius, in capitulo nostro, anno ab incarnatione Domini mclxxx nono. Data per manum Hilduini cancellarli.
