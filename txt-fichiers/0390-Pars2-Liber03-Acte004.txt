Notum sit omnibus christianis, quoniam Hugo, comes de Mellanto, consuetudines quasdam, quas injuste invaserat in Spedona, terra Sancle Marie, scilicet de villanis qui emunt annonam ad vivendum, boves ad arandum, oves, porcos et cetera peccora, sive etiam pecudes ad nutriendum, vel aliqua instrumenta sive indumenta, de omnibus his solitus erat minister comitis accipere pulveraticum. Quapropter Hugo comes, recognoscens injustam esse istam consuetudinem, condonavit canonicis Sancte Marie, pro remedio anime sue, et pro amore Almanni, filiorum filiarumque suarum, quorum et quarum libertatem ea die canonici firmaverunt; hoc modo, ut nullus hominum sive feminarum manentium in Spedona ulterius det pulveraticum Hugoni comiti, seu suo ministro, nisi de his rebus que forte emerit propter revendendum. Hoc autem, ne a memoria cadat, scripsimus et scriptum in sempiternum tenemus.
