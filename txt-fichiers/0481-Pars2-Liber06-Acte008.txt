†In nomine sancte et individue Trinitatis. Omnibus notum fieri volumus, quia servi Sancte Marie Parisiensis, illi scilicet quorum domus aut familie sunt apud castellum Corboilum, nostram adierint presentiam, humiliter petentes quatinus, postquam aliquis eorum vitam finiret, res et possessiones illius propinquiores ejus parentes, hereditario jure, possiderent, scilicet filius aut filia, frater aut soror, nepos aut neptis, pater aut mater, avunculus aut matertera, et, remotis omnibus aliis parentibus , parentes tante propinquitatis in hereditatem sibi invicem succederent; quod si nulla nominatarum personarum superstes existeret, ad cognatos et ad alios parentes hereditas nequaquam procederet, sed Parisiensis ecclesia statim illius heres fieret. Ego igitur Bernerus, decanus Sancte Marie Parisiensis, et ceteri fratres eorum petitioni assensum prebuimus; et ut prenominate tantum persone, sicut determinatum est, in hereditate sibi subponantur imperpetuum annuimus, et cartam hujus concessionis, cyrographo firmatam, eis tradidimus. S. Berneri decani. S. Adeprecentoris. S. Guillelmi archidiaconi. S. Stephani archidiaconi. S. Rainaldi archidiaconi... Actum publice Parisius, in capitulo Sancte Marie, anno ab incarnatione Domini MCVIIII , indictione na, epacta xxvnif, concurrente nii, rege Lugdovico regnante anno n, anno episcopatus Galonis v. Girbertus cancellarius subscripsit.
