In nomine sancte et individue Trinitatis, amen. Ludovicus, Dei gratia, rex Francorum et dux Aquitanorum. Scimus quia ex auctoritate Veteris Testamenti, etc... Notum ergo facimus, quia nos, quibus ex antiquo predecessorum nostrorum tenore, quasi jure fisci, omnia que, mortuo Parisiensi episcopo, in domibus ejus inveniebantur, absportare licebat, volentes ecclesie Dei et episcopis Dei servitio mancipatis debitam reverentiam exhibere, et eos donis majoribus ampliare , honestas consuetudines reformare; moti precibus et supplicatione karissimi nostri Theobaldi, Parisiensis episcopi, viri religiosi, quicquid supellectilis de materia lignea vel ferrea deinceps inventum fuerit in domibus episcoporum Parisiensium, post mortem ipsorum, in quibuscumque locis et villis domus ille forte site sint, intactum et integrum succedentibus episcopis in perpetuum possidendum libere et quiete manumittimus et confirmamus, assensu et consilio domne Alienordis regine, collateralis nostre. Omnia autem que manumisimus, sub custodia capituli Beate Marie, ad usum episcopi substituendi conservabuntur. Hoc siquidem donum super altare Beate Marie, pro delictis nostris et patris nostri, supplices offerentes, ne aliquis succedentium regum, etc... Actum publice Parisius, anno Domini MCXLIII, regni vero nostri vn. Astantibus in palatio nostro quorum nomina subtitulata sunt et signa. Signum Rodulfi, Viromandorum comitis, dapiferi nostri. S. Mathei constabularii. S. Mathei camerarii. S. Guillelmi buticularii. Data per manum Hugonis, Cadurci, cancellarii.
