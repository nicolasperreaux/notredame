Universis presentes litteras inspecturis, Petrus dictus Juvenis, canonicus Parisiensis, salutem in Domino. Notum facimus quod vinee quas habemus apud Viteriacum et quas tenemus a capitulo Parisiensi non pertinent ad domos nostras, sed debent post nostrum obitum sine contradictione reverti libere, pacifice et quiete ad capitulum memoratum. In cujus rei testimonium, sigillum nostrum duximus litteris presentibus apponendum. Actum et datum anno Domini mccl septimo, mense marcio.
