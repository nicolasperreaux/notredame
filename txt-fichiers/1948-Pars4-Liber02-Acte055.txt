A tou ceus qui ces lettres verront, Fouques, par la gräce de Dieu, eveque de Paris, les prevo, ouvriers et monnoiers du serment de France, salut. Savoir faisons que, comme debat et discort feust pieca meu entre nous et reverent pere en Dieu monseigneur le patriarche d Alexandrie, jadia pour le temps evesque de Paris, nostre devancier, duquel nous avons repris les arremens de ceste cause, a cause de nostre eglise de Paris, drune part, et nous prevo, ouvriers et monnoiers en la ville de Paris, dautre part, pour cause de la maison de Saint.Lare du Roulle le Paris ; ouquel hostel dessusdit nous evesque disions que nous estions et sommes par nous et no predecesseurs, evesques de Paris, a cause de nostredite eglise de Paris, en bonne possession et saisine, et avions et avons droit de avoir Tinstitution et destitution, seul et pour le tout, de mettre maistre, freres et sæurs en la maison dudit hostel du Roulle, de les oster et mettre hors dudit hostel, toutes foi que il se marioient ou par autre raisonnable cause, se il nous plaisoit de les corriger et punir selon leurs demerites, et de avoir tout a plain toute Tadministration dudit hostel, seul et pour le tout, et toute souvereinete doir les comptes dudit hostel; et que le trouble et empeschement que mis y avoit este par lesdi prevo, ouvriers et monnoiers, a tort et sans cause, indeument et de nouvel, feust ostes au prouffit de nous et de nostredicte eglise de Paris. Et, au contraire, nous prevo, ouvriers et monnoiers disions, que nous estions en possession et saisine de gouverner ladicte maison du Roulle et les appartenances dycelle, par nous ou no depute, de mettre et instituer personnes en ycelle meson, selon la faculte dycelle, especialement quatre personnes des ouvriers et monnoiers de monnoie, de oir et recevoir les comptes et estre aus emolumen dricelle, et de faire tout ce que a compte appartenoit et povoit appartenir, et sous la souvrainnete et obeissance du roy nostre sire, seul et pour le tout, sans y cognoistre Pevesque de Paris ou autre personne de eglise. Et de ce slestoient meu plusieurs deba entre nostredit devancier, pour son temps, et nous evesque dessusdit, en reprenant lesdits arremens, dune part, et lesdits prevost, ouvriers et monnoiers, d autre part. Sachent tuit que nous evesque de Paris dessusdit, pour nous et nos successeurs, evesques de Paris, et nous ouvriers et monnoyers, pour nous et nos successeurs, pour bien de paix et pour descendre a la verite du droit de chascune partie, avecques aucuns attrempemens cicdessous esclarci, et pour le prouffit dudit hostel accroistre et avancier, cognoissons et confessons avoir fait Fune partie avec Pautre les accors, promesses et convenances qui srensuivent, crest a savoir : Que nous evesque de Paris, pour nous et nos successeurs, evesques de Paris, institurons et destiturons, seul et pour le tout, a toujourmais perpetuelment, oudit hostel, tel maistre et gouverneur comme il plera a nous et a no sucesseurs, evesques de Paris, et quatre personnes saines, et des uns et des autres, si comme il nous plaira, jusques audit nombre de quatre personnes, compte dedans un prestre, qui ara autant comme un desdi freres dycely hostel, ou les gages accoustume, et par ce chantera oudit hostel, et fera le service divin en la maniere accoustumee. Et, siil advenoit que ledit hostel devenist riche et en bon estat ou temps a venir, et que il peut souffrir plus de quatre personnes avecques ledit maistre, accorde est entre nous lesdi ouvriers et monnoiers, que le seurplus de quatre personnes nous ou no successeurs, evesques de Paris, y mettrons, sen grever ledit hostel. Et assavoir la verite, que Paccroissement des facultes de Tostel seroit si creue que Ten y pourroit mettre drautres, un ou plusieurs, nous ouvriers et monnoiers ou nos successeurs y serons appeles, et que nous et yceulx ouvriers monnoyers ou nos successeurs et les leurs regarderions loialment et en bonne foy, que les personnes qui seroient mises oultre le nombre des quatre personnes dessusdictes, que ledit hostel les peust soustenir et gouverner bonnement. Et a ycelui seurplus seront appelles lesdits ouvriers et monnoyers; et que autrement ne se puisse faire sans Passentement dentre nous deux parties dessusdictes. Et dores en avant nous ouvriers et monnoiers dessus nomme ou no successeurs pourrons mettre oudit hostel quatre personnes tant seulement, ouvriers et monnoiers, sains et malades, tielx comme il nous plaira, sans faire presentation audit evesque. De toutes lesquelles personnes, tant drune part comine d autre, tou les biens que il porteront dores en avant oudit hostel seront et demorront perpetuelment a toujourme oudit hostel, ouquel les personnes qui y sont rendues a present demorront, san y plus mettre dores en avant autrement que dessus est dit. Et pour faire les reparations, charges dudit hostel et ses appartenances, avecques ce, nous ouvriers et monnoyers baudrons, tant du nostre comme de ce qui peut estre es boistes; et sera, deden la Saint Jehan¬Baptiste prouchain venant, one vins livres parisis, avecques les emolumens de nos boistes accoustumees, qui depuis ladicte Saint Jehan ou prouffit dudit hostel tourneront dores en avant des monnoies de Paris, de Rouen, de Troyes, de Mondidier, qui jadis fu de Saint.Quentin, ciest assavoir, de chascun vint mars, que lesdie ouvriers feront esdictes monnoies, un tournois, et desdi monnoiers un tournois, la sepmaine, de chascun, se iceuls monnoiers ouvrent plus de un jour en la sepmaine. Et fu accorde encores, que le maistre dudit hostel, faisant le nombre de cinq personnes, Pan, se mestier est, a nous et a nos successeurs, evesques de Paris, ou a no depute, et a deux, trois ou a plusieurs desdits ouvriers ou monnoiers, ou a leurs successeurs, ou depute par expres accort et couvenant sur ce mis entre nous et yceuls ouvriers et monnoiers qui ad ce seront; et autrement ne se puisse faire san lesdie ouvriers et monnoiers. Et promettons tous ensembles, nous, evesque de Paris dessusdict, et lesdits ouvriers et monnoiers dessus nommes, loialment et en bonne foy a tenir, garder, enteriner et accomplir dores en avant, de point en point, Fune partie envers Tautre, fermement et loyalment, pour nous et nos successeurs, cest present accort et toutes les choses dessusdictes et chascune deycelles. Et nous, ouvriers et monnoiers, promettons a poier et a mettre dores en avant nos boistes oudit hostel du Reulle, pour le prouffit driceluy, et a non venir encontre, par nous ne par autres, par decevance ne autrement, en mettant des maintenant du tout au neant et renuncant du tout a tou plai et tou deba, et a toutes autres choses, quelles que elles soient, dont Tune partie se pourroit aider contre Pautre ou temps a venir; cest present accort et toutes les choses dessusdictes et chascune dricelles demouran a tou joura me en leur force et vertu. Et quant a toutes les choses dessusdictes et chascune dricelles tenir fermement, nous nous obligons Tune partie envers Pautre, c est assavoir, nous, evesque de Paris dessus nomme, pour nous et pour nos successeurs, en bonne foy; et nous, ouvriers et monnoiers, chascun pour tant comme il li touche et peut toucher, nous obligons loialment et en bonne foy, nous et toute nostre collegie de toutes les monnoies dessusdictes, de tenir ferme et estable a tou jour me toutes les choses dessusdictes et chascunes dycelles, san jame venir encontre ou temps a venir. Et avecques ce, nous tou: dessus nomme supplions au roy nostre sire que les choses dessusdictes il veuille greer, emeloguer, ratefier, approuver et confirmer, comme chose jugie par arrest de son parlement, et faire seeller de son grant seel, afin que les choses dessusdictes soient plus valables, et demeurent, a perpetuite a tou jour me, en force et en vertu. Et pour ce que ces choses soient plus fermes et estables a tou jour me, nous, evesque de Paris, avons seelle ces presentes lettres de nostre seel, et nous, ouvriers et monnoyers dessus nommes, avons mis le seel commun de la monnoie de Paris en ces presentes lettres, avecques le scel dudit evesque; desquielx seaulx, nous chascun en droit soy, usons a present. Ce fu fait et accorde de tou nous a Saint Victor dele Paris, en Postel dudit evesque, Pan de grace mil trois cen xlii, le mercredi xii jours de mars. ... Actum Parisius, in parlamento nostro, xxiiiia die aprilis, anno Domini millesimo tricentesimo quadragesimo tertio.
