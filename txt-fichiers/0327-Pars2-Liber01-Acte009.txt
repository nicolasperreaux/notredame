Pascalis episcopus, servus servorum Dei, dilectis filiis Parisiensis ecclesie clericis salutem et apostolicam benedictionem. Et nobis et vobis gaudendum est, quia, post multa que vestre ecclesie contigerunt adversa, Dei vos misericordia respexit. Personam siquidem idoneam et sacris canonibus congruentem ad vestre ecclesie gubernationem sua vobis benignitate concessit. Ipsum igitur ad vos redeuntem litterarum commendatione prosequimur, rogantes ut eum plena affectione diligatis, plena humilitate veneremini. Confidimus enim eum discipline ecclesiastice futurum esse custodem, et salutis vestre sollicitum provisorem. Huic sedulis officiis obedite, et gratiam vobis in eo conciliate celestem. Hunc ad recuperanda ecclesie bona, que predecessorum illius tempore, tam in personis quam in prediis, distracta dicuntur, communibus adjuvate presidiis. xAd quam causam, annuente Domino, strenue peragendam, nostre auctoritatis ei vicem concessimus, quatinus si episcopi, aut quorum parrochiani bona ipsa diripiunt, aut quorum in parrochiis bona eadem habentur, aut nolunt aut desides sunt ecclesie vestre justiciam facere, ipse vel interdicendi vel excommunicandi eos, nisi satisfacerint, habeat facultatem. Illud sane quod apud quosdam clericorum fieri audivimus, ut videlicet majores prebendarii a minoribus hominia suscipiant, et huic cohibendum precipimus, et, litteris presentibus, ne fiat  ulterius interdicimus. In hujusmodi siquidem conciliatione, et notatur i ambitio, et gravius videtur ecclesie scandalum generari. De cenobio Sancti Eligiiquid agendum sit ejus provisioni commisimus; dicitur enim et loco importunissimo situm, et inhabitantium desidia tam infamie quam erumpne vehementer expositum. Datum Laterani, vm idus aprilis
