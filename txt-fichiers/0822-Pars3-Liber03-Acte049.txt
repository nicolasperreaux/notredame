Universis presentes litteras inspecturis, officialis curie Parisiensis, salutem in Domino. Notum facimus quod, coram Jacobo de Hoyo, clerico nostro jurato, a nobis specialiter destinato, cui fidem adhibemus, constituti, frater Johannes prior et conventus domus de Monte Rubeo prope Parisius, ordinis Heremitarum sancti Guillelmi, asseruerunt coram eodem clerico, quod ipsi habebant et possidebant, ex donacione sibi in elemosinam facta a Roberto dicto Coquille, armigero, quasdam terras arabiles, quatuor arpenta continentes, ut dicebant, sitas apud Castanetum, in loco qui dicitur Roncanetum, contiguas ex una parte terre domine Sedilie de Castaneto, et ex alia parte terre Philippi de Villa Faverous, in censiva capituli Parisiensis, oneratas in tribus solidis et quatuor denariis census capitalis tantummodo, ut dicebant. Quas siquidem terras arabiles, prout se comportant superius et inferius, predicti prior et conventus recognoverunt coram eodem clerico se vendidisse, tradidisse et imperpetuum quittavisse, pensata utilitate domus sue, venerabili viro magistro Clementi, archidiacono Laudunensi ac canonico Parisiensi, et ab eo causam habituris, pro quadraginta libris Turonensibus, jam eisdem priori et fratribus solutis in pecunia numerata, sicut ipsi confessi sunt coram clerico memorato; exceptioni non numerate, etc... In cujus rei testimonium, presentibus litteris sigillum curie Parisiensis duximus apponendum. Datum anno Domini millesimo ducentesimo sexagesimo quinto, die jovis post festum beati Michaelis mense setembri. Sequitur alia charta de eadem re, eisdem Johanne, priore domus de Monte Rubeo; fere verbis, eodemque mense et anno scripta a item, alia ejusdem temporis, qua Robertus
