Nicolaus episcopus, servus servorum Dei, dilectis filiis decano et  capitulo Parisiensi salutem et apostolicam benedictionem... Nos, vestris supplicationibus grato concurrentes assensu, vobis, auctoritate presentium, indulgemus, ut, quandiu parati fueritis, coram competenti judice, de vobis conquerentibus de justitia respondere, extra diocesim Parisiensem vos vel aliquis vestrum, per litteras sedis apostolice ac legatorum ejus, non possitis in judicium evocari, absque speciali mandato sedis ejusdem, faciente plenam et expressam de induito hujusmodi mencionem. Nulli ergo, etc. Datum Rome, apud Sanctam Mariam Majorem, vi idus februarii, pontificatus nostri anno quarto.
