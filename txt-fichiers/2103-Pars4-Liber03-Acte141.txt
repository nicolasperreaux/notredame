Anno Domini millesimo cc lxx primo, die sabbati in vigilia Penthecostis, idem magister Robertus, officialis, liberavit capitulo Parisiensi Bartholomeum de Magdalena, clericum de choro, qui captus fuerat, ut dicebat idem officialis, pro furto, in presenti forefacto. Qua de causa, idem officialis ab inicio dicebat, quod ad ipsum justicia pertinebat; et, contra, capitulum dicebat, quod erant in possessione habendi et justiciandi clericos chori captos per officialem, eciam in forefacto; et ita usi fuerant de Alberico, canonico Sancti Benedicti, etc. Idem officialis peticioni capituli acquievit. Idem vero officialis dictum Bartholomeum liberavit Giloni, celerario, et Guillelmo, custodi claustri..
