Universis presentes litteras inspecturis, officialis curie Parisiensis, salutem in Domino. Notum facimus quod, coram nobis constitutus, Johannes, presbiter, curatus ecclesie de Orliaco, asseruit se emisse apud Orliacum, in censiva Beate Marie Parisiensis, nomine suo et non nomine ecclesie sue, quandam domum contiguam logiis dicti presbiteri. Quam domum idem presbiter promisit bona fide, quod ipse tenebit in vilenagium, et ipse solvet, ratione dicte domus, precipue talliam, coustumas, redibitiones et alia onera, sicut ceteri homines dicte ville, obligans se et dictam domum ad omnia premissa tenenda et solvenda. Datum anno Domini m cc sexagesimo tercio, mense februario.
