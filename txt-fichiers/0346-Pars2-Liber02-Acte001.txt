Karolus, gratia Dei rex Francorum et Longobardorum ac patricius Romanorum, omnibus fidelibus nostris tam presentibus quam et futuris. Si, petitionibus sacerdotum, boc quod nostris auribus innotuerit, . ad effectum, pro Dei amore, mittere studuerimus, procul dubio eterne vite remunerationem habituram non dubitamus. Ideoque dum pluris habetur percognitum qualiter ecclesia Parisiaca, que est in honore sancte Marie matris domini nostri Jhesu Christi et sancti Stephani prothomartyris et sancti Dyonisii et sancti Germani et sancti Marcelli et sancti Clodoaldi confessoris, et ceterorum dominorum quorum pignora in ipsa plebe vel in ipsa ecclesia Parisiaca adunate requiescunt, ubi preest Erkenradus in ipsa plebe episcopus, petiit qualiter ad anteriores reges vel a nobis integra immunitate de omnibus villis Parisiaci agros vel territoria habere videntur concessa. Sed hoc nos pro mercedis nostre compendio, vel pro reverentia ipsius sancte pignore que sunt in ipsa plebe Parisius recondite, tam villis, agris, territoriis, cum omnibus ibidem pertinentibus, quarum nomina sunt hec : Undresiacum cum omni integritate; Hileriacum cum omnibus ad se pertinentibus: Aureliacum, Civiliacum, Castanedum cum omnibus que illis adjacent; Balneolum, Laiacum, et Steo villa cum universis que pertinent ad eas; insuper et fundos quos fidelium liberalitas stipendiis eorumdem fratrum delegavit : videlicet Sulciacum, quem Stephanus, pie recordationis comes, necnon et uxor ejus Amaltrudis eorum usibus delegaverunt, et adhuc, tam ultra Ligeram quam et citra Ligeram, vel et ubique in regno nostro, propicio Deo, ecclesia Parisiaca possessio esse videtur, tam pro immunitatis anterioris quondam regibus sic quam et per reliqua instrumenta, species casfarum  ipsids ecclesie Parisiaci vel undique ibidem delegatum habentur, aut adliuc in Dei nomine a Deum timentibus hominibus additum vel collatum fuerit, per nostram preceptionem plenius confirmamus; et integra immunitate a novo perpetualiter concedimus, ut quicquid fiscus noster de quolibet modo de omnibus liberis hominibus, qui super terram ipsius ecclesie Parisiace commanere noscuntur, tam de capitibus quam et de omnibus reddibitionibus quibuslibet, absque ullius judicis introitu aut repetitione, ipsa ecclesia Parisiaca habeat perhenne successum. Precipientes enim jubemus ut neque vos, neque juniores, neque successores vestri, nec ullus quislibet ex judiciaria potestate accinctus, vel per quemcunque modum nullisque ingeniis in curtis, vel in territoriis in insulis positis, vel in aliis locis quod presenti tempore habere vel possidere videntur, aut quod inantea a Deum timentibus hominibus ibidem additum vel collatum fuerit, nec ad causas audiendum, nec freda exigenda, nec districtiones faciendas, nec ullas paratas requirendas, nec ullum teloneum de omnibus causis exactando, nec rotaticum nec foraticum nec pulveraticum prendere nec exigere, nec facere nullatenus presumatis, et pretermissas vestras repetitiones , quasi, aut a vestris temporibus aut successorum regum quasi ibidem fuissent consuetudo ingrediendi supra terram Sancte Marie, ab hodierna die calcatas fiant. Igitur cognoscat omnium secutura posteritas, presulumque vobis succedentium pia paternitas, quia petierunt a nostra exiguitate fratres nostri sancte matris ecclesie cui, miserante Deo, deservimus. Quorum nos petitioni assensum prebentes in ecclesia que est in honore sancti Stephani prothomartyris, coram ipso sacrosancto altari, in presentia venerabilium episcoporum concedimus : Ebboni videlicet archiepiscopi, Aldrici episcopi, Rainoardi episcopi, Rantgarii episcopi, Lantdranni episcopi, Jone episcopi, Jesse episcopi, Rothadi episcopi, Adelelmi episcopi, Hildemanni episcopi, Godefredi episcopi, Freculfi episcopi, Vuiladi episcopi, Theodiscli episcopi, Amathei episcopi, Alitgarii episcopi, Franconis episcopi, Bernoini episcopi, Ariboldi episcopi, Elie episcopi; item Jone episcopi, Hugberti episcopi, Fulcarii episcopi, Ermenberti episcopi. Si quis vero, quod absit! contra hoc nostre auctoritatis edictum vel concessum insurgere temptaverit, Dei omnipotentis incurrat maledictionem, et, artatus atque constrictus igneis cathenis profundi inferni, percussione sancte Dei genitricis Marie et omnium Sanctorum horumque episcoporum sit anathematizatus, atque divina ultione perfossus, animam exspiret vindicationis lepre laniatus. Signum Karoli regis gloriosissimi sequitur monogramma Karoli.
