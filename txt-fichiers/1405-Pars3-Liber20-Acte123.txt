Cniversis presentes litteras inspecturis, G. decanus et capitulum Parisiense, salutem in Domino. Notum facimus quod, cum quereretur a Gaone, succentore Parisiensi, et domino Stephano de Blesis, canonico Parisiensi, ut ipsi solverent pensiones domorum suarum claustralium, videlicet dictus Gaco succentor novem libras Parisienses, et dictus dominus Stephanus de Blesis septem libras Parisienses, in quibus dicte domus eorum, nomine pensionis, annuatim erant obligate; tandem, post multas altercaciones habitas inter nos et ipsos, ordinatum fuit in capitulo et concordatum, ipsis presentibus et consencientibus, quod dictus succentor solvet, quamdiu vixerit, septem libras Parisienses annuatim tantummodo, pro pensione domus sue, in qua ad presens moratur in claustro et successor suus absque difficultate aliqua solvet dictas novem libras Parisienses annuatim, pro pensione in qua dicta domus est obligata; dictus vero dominus Stephanus de Blesis solvet septem libras Parisienses, pro pensione domus sue, in qua ad presens moratur in claustro Parisiensi, ita quod habebit et tenebit, quamdiu vixerit, novam domum edificatam super portam claustri, contiguam domui sue predicte; tali condicione apposita, quod successor suus dictam domum super portam claustri de novo edificatam non habebit nec tenebit, nisi de nostra speciali licencia et assensu. Dictos succentorem et dominum Stephanum de Blesis de arreragiis, ratione pensionum dictarum domorum, absolvimus penitus et quitamus. In cujus rei testimonium, sigillum nostrum, una cum sigillis dictorum succentoris et domini Stephani de Blesis, presentibus litteris duximus apponendum. Datum anno Domini millesimo ducentesimo septuagesimo quinto, mense decembri.
