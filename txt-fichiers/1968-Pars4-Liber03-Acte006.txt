Noverint omnes, tam futuri quam presentes, quoniam domnus Henricus, accusante conscientia, ante oculos reducens tremenda eterni judicis examina, ob remedium anime sue, pro patris et matris salute, quedam de patrimonio suo dare disposuit et dedit, ecclesiis videlicet Beate Marie et Beati Victoris. Ipse Henricus, Laudunum iturus, dedit suorum, succentoris videlicet, magistri Guillelmi, et domni Guillelmi de Stanpis et domni Hervei; eo siquidem tenore, ut, singulis annis, usque in quadragesimam vinum servaretur, et canonicis tunc precipue in vinea Dei fatigatis ad refectionem tribueretur. Sunt autem arpenni illi, unus in latere Sancti Stephani, alius inter vineam regis et vineam Odonis, et alius ex alia parte vie, juxta vineam domni Stephani archidiaconi. Ecclesie vero Beati Victoris dedit quandam granchiam et novem quartarios vinee, apud Ablonium, juxta Sequanam, et quoddam alodium, apud Villam Novam situm, quod continet vi arpennos terre arabilis. Factum est autem donum istud apud Sanctum Victorem, sub testimonio domni Guillelmi de Stampis et domni Hervei et domni Girardi. Ne vero in futurum alicui justa occasio relinquatur calumpniandi, neptis domni Henrici, assensu mariti sui, videlicet Simonis Ternelli, prenominatis ecclesiis prefatam elemosinam et concessit et dedit, sub testimonio plurimorum, tam clericorum quam laicorum, quorum nomina subscripta sunt. Decanus Beate Marie. Tebaldus, Ovidius, archidiaconi. Decanus Sancti Marcelli. Guineranus. Guido de Chelis. Robertus archipresbiter. Laici: Leonius camerarius. Gislebertus buticularius. Lisiardus, famulus buticularii. Teboldus cellerarius. Teodericus, Emsbertus, filii Teboldi cellerarii. Petrus panetarius. Alricus granetarius. Girardus mercator. Constabilis et Hermerus, excubie Sancte Marie. Anschetinus, famulus Simonis de Pissiaco. Maingotus, famulus Sancte Marie. Olricus, famulus decani Sancte Marie... Canonici Sancti Victoris: Gilduinus abbas, Thomas prior, Robertus succentor.
