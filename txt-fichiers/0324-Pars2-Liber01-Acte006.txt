Benedictus episcopus, servus servorum Dei, sancte Romane sedis apostolicus, omnibus coepiscopis et omnibus principibus in parte Galbarum residentibus perpetuam in Domino salutem. Convenit apostolico moderamini pia religione pollentibus benivola compassione succurrere, et poscentium animis alacri devotione impertiri assensum. Siquidem etenim potissimum lucri premium apud conditorem omnium reponitur Deum, quando venerabilia loca oportune ordinata ad meliorem fuerint sine dubio statum perducta. Noscat igitur vestre excellentie laudabilis mansuetudo, quod Elisiardus, Parisiace sedis episcopus, adiens limina beatorum apostolorum Petri et Pauli Rome instantia, ostendens regalia precepta, que pro remedio animarum suarum necnon et antecessorum nostrorum, privilegia ecclesie beate Dei genitricis et virginis Marie et sancti protomartyris Stepbani, prefati loci firma conscriptione, tradiderunt; hac autem ratione commotus, supplici devotione deprecatus est nobis, quatinus apostolica auctoritate ei reconfirmaremus predictas conscriptiones et episcopatum prefate sedis, cum omnibus pertinentiis vel adjacentiis suis, videlicet abbatiam Sancti Eligii, abbatiam Sancti Germani Rotundi, abbatiam Sancti Marcelli, abbatiam Sancti Clodoaldi atque Sancti Martini, abbatiam Sancti Petri que dicitur Res Pacis, abbatiam Sancti Saturnini de Cavroza, abbatiam Sancti Petri que dicitur Nigella, abbatiam Sancti Martini que est in Campellis, abbatiam Sancti Petri que dicitur Caziacus super Materna, cum omnibus adjacentiis earum et quicquid tam in presens quam in futurum prefata ecclesia possidenda   est. Simili modo, de stipendiis fratrum ipsius loci, scilicet Spedonam potestatem cum ecclesia, ac villulam nomine Macerias cum omnibus inibi juste legaliterque aspicientibus, quam idem prelibatus presul Elysiardus, amore Dei ductus, tam a suo quam a successorum suorum dominio auferens, in fratrum Sancte Marie prefate sedis delegavit usus; Undresiacum cum ecclesia et altare omnique integritate et suis adjacentiis; Aureliacum cum ecclesia et altare suisque appendiciis ; Civiliacum, Laiacum cum ecclesia et altare omnibusque inibi adjacentibus; Castenedum cum ecclesia et altare suisque appendiciis; Baniolum  cum ecclesia et altare et suis adjacentiis; Sulciacum cum ecclesia et altare, cum omnibus ad usus fratrum pertinentibus; Cristoilum cum ecclesia et altare, vel quicquid inibi ad predictorum pertinet stipendia. Hec enim septem altaria, prefate sedi attinentia, memoratus presul, ex proprio dominio, sine sua suorumque successorum venditione, nullo contradicente, stipendiis perpetualiter ipsorum attribuit fratrum : Eleriaeum, Steovillam, Rosetum, Cellas et Vernoii, Macbelum et Samesium, Mintriacum, Mauriacum, cum ecclesiis et universis ad se pertinentibus; Viriacum cum omnibus que videntur ad predictorum usus fratrum aspicere; sed et medietatem none ac decime, que de rebus ipsius ecclesie abstracte fuerant, ab liiis qui eis utuntur accipi solent; Fontenetum cum ecclesia; Vilcenam cum omnibus inibi adjacentiis. Ob firmitatem tamen religionis, petiit suprataxatus Elysiardus episcopus, ut claustrum ipsius congregationis jure perpetuo confirmaremus, quo, absque ullius inquietudine, tam ipsius loci episcopi quam aliarum personarum, securi viverent, et unusquisque canonicus suam propriam domum cum omni substantia dare vel vendere valeat, cuicumque canonico voluerit ex ipsa congregatione, nullique alio, velut constitutum est a priscis temporibus. Nos vero, inspectis piissimorum auctorum et paternis preceptionibus, libuit nobis petitionibus ejusdem episcopi assensum prebere, ut, sub jure et patrocinio sancte Romane et apostolice matris ecclesie, omnia firma atque inviolata jugiter maneant, precipientes apostolica auctoritate jam dictis canonicis, eligentes ex semetipsis, per communem omnium assensum, prepositos et decanos, qui et eorum provideant villas, et debita stipendia eis administrent fideliter. Eo namque ordine precipirnus, ut nullus episcoporum per successiones subtrahere, minuere, aut ad usus suos retorquere, vel alicui in beneficium tribuere, neque ullum impedimentum ex predictis rebus fratrum inferre; sed nec servitia ex eadem terra exactare neque ullas in aliqua re exactiones inde exigere presumant. Si augere eis aliquid placuerit, licitum habeant. Distrahendi autem vel minuendi ea que pro Dei amore statuta sunt nequaquam valeant. Statuimus namque, sub divini judicii obtestatione et beatorum apostolorum Petri et Pauli nostreque humilitatis jussione, ut nullus unquam ex imperatoribus, regibus, marchionibus, ducibus, comitibus, principibus, vel ex omni judicaria potestate accinctus, seu in quolibet ordine et ministerio constitutus, in supradictis episcopi vel canonicorum rebus, nec in ipsa insula ubi civitas Parisius videtur esse posita, et de regali via, ex parte Sancti Germani Rotondi, a Sancto Mederico usque ad locum qui vulgo vocatur Tudella, in ruga ejusdem Sancti Germani, nec in aliis minoribus viis que tendunt ad eundem c monasterium, aliquam judicandi potestatem inibi exerceat; nec aliquem censum, neque teloneum, neque ripaticum, neque rotaticum, neque portaticum, neque bannum, freda, nec ullas districtiones faciendas, nec ullas paratas requirendas, nec foraticum, nec pulveraticum, nec ullas leges faciendas, nec de liberis hominibus, albanisque ac colonibus, in supradicta terra commanentibus, aliquem censum vel aliquas redibitiones accipere presumat, nec quamlibet malitiam nec jacture molestiam ibidem, sive pacis sive belli tempore, inferre conetur; dum profecto amodo et usque in finem seculi, ut predictum est, firma stabilitate, sub patrocinio et jurisdictione sancte Romane matris ecclesie, permanendum cuncta decernimus. Si quis autem, quod non optamus, hec que a nobis, ad honorificentiam sancte Dei genitricis Marie et beati protomartyris Stephani ceterorumque sanctorum qui ibi venerantur, pro ipsius stabilitate episcopatus, statuta sunt transgredi ausu nefario presumpserit, sciat se anathematis vinculo innodatum, et cum diabolo et omnibus impiis eterni incendii atrocissimo supplicio deputatum. At vero qui pio intuitu custos et observator horum preceptorum extiterit,x omnimode benedictionis gratiam omniumque peccatorum suorum absolutionem et indulgentiam et celestis vite beatitudinem cum sanctis et electis a misericordissimo domino Deo nostro consequi mereatur in secula seculorum. Arnen. † Benevalete. † Data tertia kal. januarias, per manum domni Stephani, episcopi et bibliotecarii sancte Romane ecclesie.
