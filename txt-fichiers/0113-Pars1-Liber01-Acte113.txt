Nos G., Parisiensis ecclesie arcliidiaconus, et Helyas, helemosinarius Beati Dyonisii, et magister Haymericus, canonicus Silvanectensis, notum facimus quod, de consensu,... electi sumus ad inquirendum, que novalia facta essent a tempore,... in parrochia de Villa Nova Sancti Dyonisii, versus Tornent. Inquisitione igitur facta, per juramenta bonorum virorum didicimus, quod omnes terre que sunt in rivo Petroso usque ad essarta de Sarriis, sicuti eadem essarta metis interpositis distinguntur a territorio Ville Nove, et a nemore de Sariis usque ad nemus Regis, sicut idem nemus Regis se comportat, usque ad nemus Culture, novalia sunt facta a tempore concilii memorati; exceptis pratis, et excepto campo fratris Renaudi et cheneveria, in quo campo et cheneveria sunt circiter vi arpenna terre. Actum anno Domini MCCXVIII, mensemaio.
