Reverendo in Christo patri ac domino O., Dei gratia Parisiensi episcopo, devotum ei et humile Sancti Clodoaldi capitulum, salutem et debitam cum sincera devotione obedientiam. Paternitati vestre notum facimus quod super electione vestra in magistrum Symonem benigne et unanimi voluntate convenimus, ac ipsum elegimus in decanum, eundem benivolentie vestre humiliter presentantes.
