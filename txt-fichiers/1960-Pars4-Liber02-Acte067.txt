Jehanne, par la gräce de Dieu, royne de France et de Navarre, a tous ceulx qui ces lettres verront, salut. Comme question ou debat feust meu entre nous, d une part, et reverent pere en Dieu nostre ame levesque de Paris, drautre part, seur ce que ycelui evesque requeroit, ou non et pour cause de Peglise de Paris, avoir hommaige de nous, pour raison de nostre chastel et chastellenie de Brayec¬ContecRobert, et que nous li feissiens ledit hommaige en nostre propre personne, si comme nostre tresschier seigneur et pere, que Diex absoille, et nostre chier et ame frere le roy de Navarre et conte d Evreux et nos predecesseurs Pavoient fait, au temps quiil estoient seigneurs du chastel et chastellenie dessusdiæ; nous, disans et opposans que, pour cause de la dignite et majeste royal, nous nestiens tenue a faire ledit hommaige en nostre propre personne, mes a bailler homme seulement, lequel nous lui aviens offert pieca, et offrons encores a bailler ; sachent tuit que, pour bien et pais, et pour eschever plais et contens, avons sur ce traitie et accorde ensemble, en la fourme et maniere qui srensuit, cest assavoir : Que nous desorendroit, par la teneur de ces presentes lettres, confessons et cognoissons que nostredit chastel et chastellenie de Braye sont tenu en foy et hommage dudit evesque de Paris, pour raison dudit eveschie; et que nos hoirs et successeurs, qui auront doresnavant, ou temps a venir, la seigneurie desdits chastel et chastellenie, seront tenu a faire ledit hommaige audit evesque et a ses successeurs, evesques de Paris. Et parmi cest accort, ledit evesque pour soy, ou nom et pour cause de ladicte eglise de Paris, comme dit est, a volu, accorde et se consent que nous en nostre personne ne faisiens hommaige, pour la cause dessusdicte; aincois li avons baille homme, ou nom de nous et pour nous, pour faire ledit honimaige et autres devoirs es quiex le seigneurs de Brave seroient tenu a faire de rayson; lequel homme ledit evesque a receu pour bien de pais, sans ce que ce present accort porte prejudice audit evesque, ne a sadicte eglise, ne a nous aussi, ou temps a venir, en autre cas. Lequel accort nous voulons et octroyons, et promettons loyalment et en bonne foy a non venir encontre, ne faire venir taisiblement ou en appert, par quelconque cause que ce soit, dores en avant ou temps a venir. En tesmoing de ce, nous avons fait mettre nostre seel en ces presentes lettres. Donne a Braye¬Conte¬Robert, le xxv jour du moys. Pan de grace mil ccc trente et trois. Guillaumes, par la miseration divine, evesques de Paris, a tou ceulx qui ces presentes lettres verront, salut en Nostre¬Seigneur. Comme question ou debat feust meu, etc... Et a ce nous consentons que nostredicte dame ne nous fera mie en sa personne ledict hommaige, pour la cause dessusdicte; aincois nous a baillie homme, en non de luy et pour lui, cest assavoir monseigneur Jehan de Soysy, chevalier, seigneur de Brunoy, pour faire ledit hommaige et autres devoirs auxquiex les seigneurs de Braye seroient tenu a faire de raison; lequel chevalier nous, pour bien de paix avons recu, ou non et en la maniere dessusdicte, en nostre foy et hommaige, sans ce que ce present accort, etc. Donne a Paris, le xxvii jour d avril, Tan de grace NostreSeigneur mil troys cena trente et quatre.
