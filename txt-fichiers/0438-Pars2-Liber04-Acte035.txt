Wuillelmus, Dei gratia Meldensis episcopus, omnibus ad quos presens scriptum pervenerit salutem in Domino. Notum facimus quod nos, pro salute anime nostre et animarum predecessorum nostrorum Meldensium episcoporum, concedimus et confirmamus ecclesie et canonicis Parisiensibus decimam omnium novalium que fient ex nemoribus pertinentibus ad preposituram de Roseto, quandocumque vel ubicumque in nostra diocesi eadem nemora vel partem eorum contigerit extirpari. Ut autem hec nostra concessio perpetuam obtineat firmitatem , presentem cartam sigilli nostri munimine fecimus roborari. Actum anno incarnati Verbi MCC sexto decimo, mense decembri.
