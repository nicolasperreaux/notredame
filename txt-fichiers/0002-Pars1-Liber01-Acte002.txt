Lucius episcopus, servus servorum Dei, venerabili fratri Theobaudo, Parisiensi episcopo, ejusque successoribus canonice promovendis in perpetuum. Quanto nobilis, etc. ut supra in bulla Innocentii II. Jus etiam episcopale in subscriptis abbaciis et earum parrochiis seu parrochianis omnibus, videlicet, in abbacia Latiniacensi, in abbacia Fossatensi, in abbacia Sancti Maglorii, in abbacia Sancti Victoris, in abbacia Vallis Sancte Marie, in abbacia de Sarneia, in abbacia sanctimonialium de Monte Martyrum, de Edera et deKala; in ecclesia super Argenteoli. Preterea pactum, etc. ut supra. Apostolica quoque auctoritate interdicimus, ut supellectilem decedentis episcopi Parisiensis nullus omnino diripiat, sed ad opus ecclesie et successoris sui illibata permaneat, sicut a Lodovico, illustri Francorum rege, concessum est et scripto suo firmatum. Decernimus ergo, etc., cum subscriptionibus cardinalium. Datum Laterani, per manum Baronis, sancte Romane ecclesie subdiaconi, nonis decembris, indictione vm, incarnationis Dominice anno MCXLIIII, pontificatus vero domini Lucii II pape anno primo .
