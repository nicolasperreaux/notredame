In nomine Domini. Amen. Ego Mauricius, Dei gratia Parisiensis episcopus, notum facimus universis, presentibus et futuris, quod Ansellus de Chetenvilla et Aali, uxor ejus, vendiderunt ecclesie Beate Marie Parisiensis, pro viginti libris, totam decimam suam quam habebant apud Chastanetum, tam de terra arabili quam de terra essartanda. Hanc venditionem Johannes de Bevre, de cujus feodo est decima illa, concessit et approbavit, et se defensorem et fidejussorem garantie, cum Radulfo de Plessiaco et Galtero de Chaterun, fide in manu nostra prestita, constituit. Testes sunt Hugo decanus, Petrus cantor, Galo succentor, Matheus decanus de Meudun, Nicolaus decanus de Viceor, Guibertus, Aubertus, Hunaudus. Actum Parisius, anno Dominice incarnationis mcxcvi, episcopatus nostri xxxvi.
