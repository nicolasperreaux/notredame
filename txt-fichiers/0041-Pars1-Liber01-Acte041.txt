Ego Mauricius, Dei gratia Parisiensis episcopus, notum fieri volumus universis tam presentibus quam futuris, quod Petrus, miles, de Chantelou, et Ermengardis uxor ejus, medietatem cujusdam molendini, qui Cantus Rane vocatur, qui apud Corbolium situs est, que medietas prefate Ermengardis hereditatem spectabat, nobis vendiderunt, et insuper molturam suam quam, preter medietatem, in eodem molen dino, sine socii portione, habebant. Hanc autem venditionem filii eorum, Gaufridus, miles, Odo  clericus, Symon, Hugo, et filie, Riclieldis et Avelina concesserunt. Predicti siquidem Petrus et Ermengardis , et eorum filii et filie, fide interposita, promiserunt se venditionem istam conservare et garantire et se ipsos et quamplures alios qui subscripti sunt, fidejussores constituerunt; scilicet: Hugonem Pinei, Ranulphum de Chantelou, Gaufridum de Solorra, Joscelinum de Villa Genart, Robertum de La Bretesche. Hanc vero venditionem prior Sancti Johannis de Corbolio et prior Sancti Guenaili, in quorum censiva situs est pretaxatus molendinus, approbaverunt et concesserunt. Huic venditioni interfuerunt quam plures. XXIX Clerici : frater Daniel, capellanus noster; Marcellus, canonicus Parisiensis; Geisbertus, decanus Moissiaci; laici : Gosbertus, miles de Parrigniaco; Adam Piper, Postellus de Moissiaco et Johannes filius ejus, Ricardus camerarius, Enjorrannus, Ricardus camerarius, Boson servientes nostri... Quod ne temporum noxia, vetustate deleri vel malignantium fraude possit aliquatenus infirmari, presentis scripti attestatione et sigilli nostri super addita impressione, dignum duximus premuniri. Actum publice, apud Moissiacum, anno incarnati Verbi millesimo centesimo LXXVIIU, episcopatus vero nostri anno xvn.
