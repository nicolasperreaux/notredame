Odo, Dei gratia Parisiensis episcopus, omnibus presentes litteras inspecturis in Domino salutem. Notum facimus quod Johannes de Soiseio , miles, vendidit nobis, pro xxxa libris Parisiensibus, decimam de Soiseio, tam minutam quam magnam, ad retinendum, si voluerimus, ad opus nostrum, vel ad dandam eandem emptionem ecclesie vel loco cui voluerimus; et idem Joliannes, fide data, hoc se servaturum promisit. Guido etiam de Cabrosia, de cujus feodo movebat decima, et qui feodum illud de nobis tenebat, eandem venditionem laudavit, et promisit se garantiam laturum, tanquam homo noster et tanquam parrocbianus noster, et inde litteras suas patentes fieri fecit. Preterea lioc, fide interposita , laudavit Aeliz, uxor Johannis predicti, et tam ipsa quam Johannes de Montegni et Johannes de Chivriaco, fide similiter interposita, inde se plegios constituerunt et promiserunt garantiam laturos, vel nobis, si detineremus prefatam decimam, vel ecclesie cui dimittemus vel loco emptionem predictam. In cujus rei perpetuam firmitatem, presentem cartam fieri et sigilli nostri fecimus impressione muniri. Actum anno MCCIIII, mense junio.
