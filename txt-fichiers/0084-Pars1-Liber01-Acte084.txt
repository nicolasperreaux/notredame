Odo, Dei gratia Parisiensis episcopus, omnibus presentes litteras inspecturis in Domino salutem. Notum facimus quod Buchardus de Orceaco, miles, de assensu Voisine uxoris sue, posuit in manu nostra et quitavit in perpetuum quicquid habebat in decima de Orceaco et de Maudestor, tam vini quam bladi, et fidem dederunt hanc quietationem se servaturos et garantiam laturos. Johannes etiam Coogniers, de cujus feodo movebat decima, quietationem predictam laudavit fide interposita et ratam habuit. Nos vero dicto Buchardo, pro quietatione eadem, dedimus xxin libras Parisienses collocandas in emptione aliqua ad opus monialium Sancti Eburcii. In cujus rei testimonium, presentem cartam sigilli nostri fecimus impressione muniri. Actum anno MCCV, pontificatus nostri anno VIII.
