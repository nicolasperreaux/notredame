Ego Bernerus, Sancte Marie Parisiensis decanus, et totus ejusdem ecclesie conventus, notum esse volumus tam presentibus quam et futuris, quod, tempore domini Stephani, Parisiensis episcopi, in presencia ejusdem, actum est placitum inter nos et dominum Stephanum archidiaconum, qui eo tempore Gornaicum tenebat, de preposito scilicet Gornaici Garnerio, tunc temporis etiam pedaticum tenente, qui a quodam Sancti Marcelli canonico et prebende ipsius vicario pedaticum injuste acceperat. Diffinitum est autem, atque ab eodem Stephano, dictante justicia, recognitum atque concessum, quod nullus de choro Sancte Marie pedaticum ullo modo deberet. Veniens igitur predictus Guarnerius ante presenciam domini Stephani episcopi et nostram, duos denarios, quos a prefato clerico injuste acceperat, reddidit et rectitudinem inde fecit. Quod ne aliqua postmodum posset, etc.
