 Ego N., presbiter parrochialis Sancti Christofori, juro fidelitatem, reverenciam et obedientiam vobis, dominis meis, decano et capitulo Parisiensi, et deservire vicissim, in alternis septimanis, in ecclesia Sancti Christofori, et, cum non ero in septimana, in ecclesia Beate Marie cotidianis interesse officiis; et quod comparebo singulis annis in sancta sinodo vestra, nisi racionabilis excusacio impediat; quam excusacionem significabo vobis, infra quindenam post synodum, sub pena contra defficientes stabilita. Et sic me Deus adjuvet ei hec sancta Dei ifi Einii evangelia.  Juramentum curati Sancti Christofori.  Ego Jo. Graveran, presbiter rector parrochialis ecclesie Sancti Christofori, Parisius, in Civitate, vobis, dominis meis, immediate subjecte, juro ad hec sancta Dei euvangelia et in verbo sacerdotis, fidelitatem, reverentiam, obedienciam et honorem vobis et successoribus vestris impendere et exhibere, residenciam personalem in dicta ecclesia mea facere, et eidem in divinis debite deservire, jura ipsius conservare, nulla alienare, sed alienata que scivero, pro posse, recuperare, et quod singulis annis, etc. . 
