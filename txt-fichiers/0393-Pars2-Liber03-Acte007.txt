Sciant presentes et eorum subsequaces, quod canonici Beate Marie Parisiensis, consilio et auxilio Teobaldi, Blesensis comitis, in quadam terra ecclesie Parisiensis que est super Cherment, villam quandam fecerunt , quam in taxamento comitis Teobaldi posuerunt. Hoc autem hoc modo factum est, quod comes Teobaldus, in festo sancti Dyonisii, de unoquoque igne illius ville, pro taxamento, unum sextarium avene ad mensuram Monsterolii habebit. Sivero aliquis ignium defuerit, comes nec de terra, si sine domo remanserit, nec de domo, si sine igne fuerit, predictum taxamentum habebit. Si autem in predicto termino hoc taxamentum comiti redditum non fuerit, prepositus Monsterolii monstrabit hoc ministeriali Beate Marie Parisiensis de terra illa, et ille ministerialis faciet reddi preposito taxamentum per legem, ab illis tamen a quibus illud non esse redditum prepositus monstrabit. Prefatus etiam comes pactus est quod hoc taxamentum nunquam de manu sua propria eiciet. Ut autem hoc stabile et in vulsum in evum subsecuturum permaneret, ego Teobaldus, Blesensis comes, hanc cartulam sigilli mei auctoritate confirmari precepi. Hujus rei testes, etc., ut supra. Actum est hoc apud Insulas, anno ab incarnatione Domini MCXXXVIII, regnante Ludovico, Ludovici filio, rege Francorum.
