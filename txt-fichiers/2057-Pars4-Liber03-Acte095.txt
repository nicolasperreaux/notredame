Prout continetur in autenticis registris, libris et statutis ecclesie Parisiensis, quatuor matricularii clerici ecclesie Parisiensis debent esse sacerdotes in receptione ipsorum et cujuslibet eorumdem; et debent duo ex ipsis in una septimana, et alii duo in alia, singuli singulis diebus septimane sue, pro animabus fundatorum et benefactorum suorum, missam deffunctorum, bona fide, in eadem ecclesia et in altari vel in altaribus ad hoc sibi deputato vel deputatis celebrare, et tam commendationis quam trium lectionum vigilias dicere, exceptis diebus dominicis et festivitatibus Nativitatis, Circumcisionis, Epyphanie, Passionis, Resurrectionis, ascensionis Domini et Penthecostes, inventionis et exaltationis Sancte Crucis, sollennitatibus beate Marie, nataliciis apostolorum, nativitate beati Johannis Baptiste, festivitate beate Magdalene et beati Michaelis, natali beati Dyonisii, deposicione beati Marcelli, festivitate etiam Omnium Sanctorum excepta et natali beati Stephani. IIlI duo vero, qui in septimana non erunt, vigilias trium lectionum cum vesperis, in septimana non sua, ter dicere tenebuntur. Qui vero, propter infirmitatem vel aliam necessitatem, non poterit agere predicta officia, providebit bona fide qui suppleat deffectum suum; quod si neglexerit, illius sumptibus capitulum providebit. Si vero aliquod istorum beneficiorum dari non sacerdoti contigerit, porcio beneficii que ipsi competeret, si sacerdos esset, debet dari, pro rata temporis, illi sacerdoti qui loco ejus deserviet; et insuper, nisi infra annum in sacerdotem fuerit ordinatus, tunc dominus episcopus Parisiensis habebit potestatem conferendi beneficium uni sacerdoti. Prefati vero quatuor sacerdotes, cum fuerint instituti, se predicta bona fide servaturos jurare tenebuntur. Quod si, infra decem dies post institutionem suam, jurare noluerint, ex tunc se noverint anathemati subjacere, si aliquid de predicto beneficio perceperint, antequam predictum prestiterint juramentum. Sub eodem etiam juramento quatuor sacerdotum comprehendetur, quod ita diligenter ecclesie custodiam observabunt, ut omni tempore, tam de die quam de nocte, bona fide, unus eorum quatuor ad minus in ecclesia valeat inveniri; et quod duo illorum in ecclesia de nocte jacebunt. Cum autem prefati matricularii fuerint instituti in capitulo ecclesie Parisiensis, fidelitatem jurare debent capitulo ipsius ecclesie, sicut matricularii layci ab antiquo facere consueverunt. Ibidem etiam eisdem matriculariis altare, in quo sic ordinatum est celebrari per eosdem, decanus et capitulum eis assignabunt, eosque investient de altari eciam debent jurare dicti matricularii sacerdotes, in eorum recepcione, et eciam matricularii laici in ecclesia Parisiensi ministrare et deservire, sicut in carta eorum continetur, et ecclesiam, tam de die quam de nocte, in personis propriis custodire, ut prefertur, ac eciam se servaturos consilia canonicorum, honorem, vitam et membra, ac eciam reverenciam, obedienciam et honorem dominis decano et capitulo ecclesie predicte exhibere, necnon jura et bona beneficiorum suorum hujusmodi, secundum et juxta posse suum, observare et non aliquid ex eis alienare, sed pocius que sciverint alienata recuperare, et comparere in synodo, etc. jliqia
