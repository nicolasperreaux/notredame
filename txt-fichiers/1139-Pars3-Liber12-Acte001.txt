.. Videlicet, apud Chevrignum, sepcies viginti arpenta nemoris in uno tenenti vel circiter, ad perticam viginti pedum ad minus, contigua manerio quod ibidem dicti dominus Johannes et domina Eustachia, ejus uxor, cum quadam grangia habebant et tenebant; item, triginta duo arpenta terre arabilis, in territorio supradicto; item, duo arpenta et dimidium pratorum, sitorum in riparia de Yveta, juxta manerium quod dicitur Rodon; item, decem et septem dreituras et dimidiam, furnitas in avena, frumento, caponibus et denariis, quarum quelibet debet annuatim unum sextarium avene, unum minotum frumenti, duos capones et duos denarios; item, sex libras et decem et octo denarios Parisienses vel circiter capitalis census sive minuti, debitas annis singulis, super terris et possessionibus aliis, sitis in dicta villa et territorio dicte ville; item, campipartem sepcies viginti arpentorum terre arabilis vel circiter, ad perticam viginti pedum ad minus, exceptis de sepcies viginti arpentis terre predictis decem et septem arpentis, pertinentibus ad dreituras predictas; item, corveias ad predicta prata fenanda... In villa que dicitur la Barre et ejusdem ville territorio, sexaginta et sexdecim solidos vel circiter Parisienses, minuti sive capitalis census, super terris et possessionibus aliis; item, sexaginta et xii arpenta terre arabilis; item, campipartem sexcies viginti arpentorum terre arabilis vel circiter, tribus arpentis minus, que campipars onerata est in uno modio bladi, annis singulis debito monialibus de Alta Brueria; item, decem et septem dreituras et dimidiam, quarum quelibet debet annuatim unum sextarium avene et xii denarios Parisienses, exceptis decem et septem arpentis et dimidio terre de dictis sexcies viginti arpentis, que decem et septem arpenta et dimidium pertinent ad dreituras predictas; item, duo arpenta et dimidium pratorum; item, corveias pro pratis predictis fenandis; item, plateam ad predictam grangiam faciendam et lapides aliquos ad eam reparandam. Datum anno Domini m cc lx secundo, mense marcio 
