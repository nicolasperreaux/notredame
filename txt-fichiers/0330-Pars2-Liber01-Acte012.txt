Alexander episcopus, servus servorum Dei, dilectis filiis, C.  decano et universo capitulo Parisiensi salutem et apostolicam benedictionem. Ex litteris quas pie recordationis pater et predecessor noster Eugenius, papa bone memorie, T. quondam episcopo vestro indulsit, agnovimus quod, si in dandis majoriis et aliis beneficiis, que ad communem capituli vestri pertinent dispositionem, possetis minime convenire, sibi liceret eadem, cum assensu sanioris partis capituli, ordinare. Quas utique litteras nos venerabili fratri nostro M.‘ nunc episcopo vestro, ejusdem predecessoris nostri vestigiis inherentes, post modum innovavimus. Verum quoniam deinceps, ex utriusque partis confessione, quod hoc contra antiquam consuetudinem ecclesie vestre existil, et eos auctoritate litterarum illarum non usos fuisse agnovimus, auctoritate apostolica duximus statuendum, ut supradicti predecessoris nostri littere, sive nostre, nullum vobis in posterum valeant prejudicium generare, quominus majorias vestras vel alia beneficia, que ad vestram solummodo spectant dispositionem, secundum antiquam ecclesie vestre consuetudinem, possitis libere ordinare. Datum Parisius, xvi kl. maii.
