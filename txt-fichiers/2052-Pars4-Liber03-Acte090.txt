Anno Domini m cc lxxx septimo, mense januario, Guillotus, serviens Nicholai dicti Saudetrues, et Guillotus Rousselli, de Balneolis, inventi fuerunt, scindentes et diripientes quamdam sepem, in terra de Dives. Quos, cum serviens Johannis de Civilli, qui tunc erat firmarius et custos dicte terre pro capitulo, vellet, propter hoc, capere, ipsi posueAds runt se ad defensionem, et insurrexerunt contra dictum servientem, ipsum verberantes. Quod cum ad noticiam dicti Johannis, qui prope erat, pervenisset, manu forti adjutus, ipsos in presenti forisfacto cepit, et adduxit Parisius, ad prisionem capituli. Dicti vero malefactores factum hujusmodi recognoverunt, in presencia domini Richardi de Sancto Dyonisio, canonici Parisiensis, presbiteri, qui tunc intromittebat se de dicta terra, pro capitulo, et dicti Johannis de Civilli et plurium familiarium dicti canonici, in domo dicti canonici, sponte sua, non coacti, non vinculati, non questionibus suppositi, et emendaverunt. Et fuit dictus Nicholaus plegius pro serviente suo.
