Universis presentes litteras inspecturis, Johannes de Ulmeio, miles, dominus de Villaribus, salutem in Domino. Cum discordiis propinquorum sedandis prospicere debeamus, quas communionis et vicinitatis materia solet frequentius excitare; idcirco nos, pacem et concordiam affectantes, ratum et gratum habemus quidquid factum est una nobiscum per venerabilem virum magistrum Philippum de Breteigniaco, canonicum Parisiensem, super divisione et distinctione una nobiscum ab eodem Philippo factis, per terminos seu metas positas in confinio terre nostre de Villaribus, versus Ytevillam, et terre decani et capituli Parisiensis de Ytevilla, versus Feritatem; promittentes bona fide, quod contra premissa in posterum nullatenus veniemus. In cujus rei memoriam, presentes litteras dictis decano et capitulo sigillo nostro dedimus sigillatas. Datum anno Domini mcclxx quinto, mense februario. LIBER DECIMUS SEPTIMUS.
