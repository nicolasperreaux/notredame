Anno Domini m cc octogesimo quinto, die martis post Trinitatem, obiit Robinus Roil, in carcere capituli Parisiensis, et deportatus in paraviso, a parte illa que est capituli, ut videretur ab omnibus qui eum videre vellent, et postea deportatus ad domum Dei Parisiensem sepeliendus. Qui captus fuit, diu est, in ecclesia Beati Mederici, pro quodam murtro quod fecerat, quia interfecerat Erchambaudum de Edera, avunculum suum, in cimiterio sive claustro Sancti Mederici Parisiensis; et probatum fuit contra eum. Et fuit adductus ad prisionem capituli Parisiensis, in claustro Parisiensi, et ibi mortuus.
