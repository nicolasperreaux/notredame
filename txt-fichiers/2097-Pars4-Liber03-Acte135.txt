Primo, obvenciones, que in singulis capitulis distribui solebant, exstimarunt; et, ipsorum exstimacione facta, obvenciones capitulorum generalium nativitatis beati Johannis Baptiste et festi beati Bartholomei, ad officium camere pertinencium, ascendebant et ascendere poterant ad quadraginta sex libras Parisienses. Item, obvenciones capituli generalis hyemalis festi beati Martini, ad officium anniversariorum spectantis et pertinentis, ascendebant ad libras Parisienses. Item, obvenciones capituli generalis festi beatorum Symonis et Jude apostolorum, ad officium horarum pertinentis, ad duodecim libras Parisienses ascendebant. Summa vero totalis hujusmodi peccuniarum, que in dictis quatuor capitulis generalibus hactenus distribui solebant, ascendunt usque ad summam quatuor viginti et quatuor librarum Parisiensium. Deinde vero predicti commissarii nostri hujusmodi obvenciones seu peccuniam in duas partes diviserunt : primam partem, videlicet obvenciones cujuslibet capituli generalis, dominis in hujusmodi capitulo existentibus distribui ordinarunt, et in fine anni, more solito, persolvi; aliam vero partem, in aliis capitulis communibus, inter canonicos in dictis capitulis existentes de cetero distribui et equaliter dividi voluerunt; statuerunt et eciam ordinarunt cuilibet canonico, videlicet, pro quolibet suo lucrato capitulo speciali, sex denarios Parisienses. Capitula generalia nativitatis sancti Johannis Baptiste et beati Bartholomei, per decem dies quodlibet vel per quinque, capitulumque sanctorum festorum beatorum Symonis et Jude et liyemalis beati Martini, per octo quodlibet vel per quatuor dies dumtaxat, de cetero imperpetuum durabunt; et in pulsacione hore prime, campana capitularis, more solito, pulsabitur, trina vice. Domini quoque interesse tenebuntur continue, in hujusmodi generalibus capitulis, a fine pulsacionis hore prime supradicte, usque ad pulsacionem hore sexte. Contrarium vero faciens, distribucione sua capitulari illius diei omnino carebit; tamen, nisi flebothomatus, infirmusve, seu per capitulum alibi missus, vel a decano et capitulo licenciatus existat : tunc enim horas suas, more solito, percipiet et habebit. In aliis vero diebus capitularibus, ter pulsabitur, hora consueta, scilicet, ante levacionem corporis Christi, in missis anniversariorum; dictumque locum capitularem intrabunt, infra introitum magne misse, per dictum Lespe vel alium deputandum, dominis capitulantibus, qualibet die capitulari, denunciandum; tenebunturque dicti domini in dicto capitulo continue interesse, ab hujusmodi introitu magne misse, usque ad pulsacionem hore sexte. Si quis vero contrafecerit, distribucionem capitularem illius diei penitus amittet, nisi in casibus superius expressis. Distribuciones vero sex denariorum Parisiensium cuilibet dominorum capitulancium hujusmodi fient, hora pulsacionis sexte, per notarium capituli aut alium per dictum decanum deputandum. Insuper, quilibet dominorum capitulancium, qualibet die capituli, in generali capitulo Sancti Johannis predicti, duos solidos Parisienses percipiet et habebit; necnon, qualibet die capitulari hujusmodi capituli generalis Sancti Bartholomei, sex solidos Parisienses, ac eciam, qualibet die capitulari dicti capituli generalis hyemalis festi beati Martini, quinque solidos Parisienses, et, in qualibet die capitulari hujusmodi capituli generalis beatorum Symonis et Jude, duos solidos cum sex denariis Parisiensibus. Si quis vero, dictorum dominorum, in aliqua die hujusmodi dierum capitulancium generalium, in capitulo interesse seu, ab eodem licenciatus, recedere de cetero contigerit, distributione capitulari illius diei dumtaxat privabitur et carebit, et non ad solum defectum amittet distribuciones tocius hujusmodi capituli generalis...
