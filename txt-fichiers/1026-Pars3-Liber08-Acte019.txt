Omnibus presentem paginam inspecturis, R., Dei paciencia Sancti Johannis de Jardo abbas, salutem. Notum facimus quod nos habemus penes nos cartam hominum de Veteri Rusca et de quibusdam locis adjacentibus, sigillo Hugonis, quondam decani et capituli ecclesie Parisiensis, sigillatam, continentem in hunc modum :  In nomine sancte et individue Trinitatis. Amen. Ego Hugo decanus totumque capitulum Parisiensis ecclesie, notum facimus universis, presentibus pariter et futuris, quod, cum inter nos et homines de Veteri Rusca et de quibusdam locis adjacentibus, super territorio nostro quod dicitur Virsiacus, contencio verteretur, cum eisdem composuimus in hunc modum. Territorium quod habebamus apud Virsiacum, ipsis et heredibus suis in perpetuum possidendum, sub annua pensione quatuor modiorum frumenti boni et bene ventilati, et trium modiorum avene bone et bene ventilate, ad minam Parisiensem, advehendorum Parisius, propriis suis expensis, in nostra granaria, infra octabas beati Martini, concessimus; et si ad predictum terminum dictum bladum non fuerit persolutum, terras prefatas et quod super eas de eorum facultatibus inveniremus, saisire et in manu nostra tenere, donec competenter satisfactum nobis esset, possemus. Prefatis autem hominibus, dictas terras vendere, dare et distrahere et commutare licebit, salvo tamen jure nostro in omnibus. Retinuimus enim nobis, in jamdictis terris, justicias, vendiciones et investituram unius sextarii vini, foragium, rotagium : ita quod, de unoquoque modio vini quod in terra vendetur, unum denarium habebimus de foragio; de rotagio vero, quantum consuetudo est apud Veterem Ruscam et omnia alia que ad justiciam pertinent, salvis eciam xi arpennis et dimidio, qui nostri sunt, et censu xvi nummorum, de quatuor arpennis pratorum et uno arpenno terre arabilis. Quod si prefati homines, in dicto territorio sua construere voluerint herbergagia, pro unaquaque hostisia, Reginaldus seu Renaudus, cujus nomen cum abbatis titulo reperitur in chartis Jardi et Barbelli ab anno  usque ad annum . duodecim denarios, in crastino festivitatis Omnium Sanctorum, nobis persolvent; et si aliquis suam dimiserit hostisiam, quot erunt ibi hospites, singuli, eodem termino, xii denarios nobis persolvent et erunt immunes ab omni tallia, tolta et omni injusta exactione et equitacione nostra. Quod, si inter prefatos homines orta fuerit contencio, tenebimus ibi placitum, usque ad duellum, quod Parisius pro voluntate nostra peragendum ducemus. Emendationes duelli secundum consuetudinem castellanie Meledunensis persolventur. Dicti eciam homines, pro pastu quindecim hominum et totidem equorum, quem singulis annis pro predicto territorio nobis persolvebant, xx solidos in crastino festivitatis Sanctorum Omnium, singulis annis, nobis persolvere tenebuntur. Emendaciones et leges ad consuetudinem castellanie Meledunensis habebimus. De terris eciam illis et herbergagiis, cum facta fuerint in jamdicta terra, rectam garantiam feremus. Quod ut ratum et inconcussum permaneat... S. Hugonis decani. S. Roberti cantoris... S. Galonis presbiteri et succentoris... Actum anno Verbi incarnati m cc tercio. Data per manum magistri Petri Pictavensis, Parisiensis cancellarii. 
