Stephanus, Dei gracia Noviomensis episcopus, omnibus, etc. Noveritis, quod Guiardus de Viriaco, in presencia nostra constitutus, juravit se in decanatu de Viriaco nichil juris hereditarii de cetero requirere, per se vel per alium, quocumque modo. Et, si quis forsitan aliquid ibi requireret, ipse Guiardus opponeret se, et juvaret ecclesiam bona fide. Si autem capitulum Parisiense decanatum ipsum eidem duxerit committendum, quandocumque a capitulo fuerit requisitus, ad mandatum capituli, decanatui cedet. Nos autem, ad requisicionem ipsius Guiardi, presentem cartulam tradidimus sigilli nostri inpressione roboratam. Actum anno Gracie m cc duodecimo, mense septembri.
