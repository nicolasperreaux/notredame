 Universis presentes litteras inspecturis, officialis curie Parisiensis, Johannis et Guillelmi, Parisiensium archidiaconorum, officiales, salutem in Domino. Noverint universi quod, in nostra presentia constitutus, Petrus de Soilliaco, prepositus sive custos terre de Monte Gayo, recognovit quod ipse Guichardum, servientem domini Parisiensis episcopi, destinatum specialiter ab eodem domino episcopo ad castrum Montis Gaii, causa saisiendi dictum castrum cum suis pertinentiis, pro eo quod vir nobilis comes Nivernensis, qui predictum castrum tenet a predicto domino episcopo in feodum, de retrofeodis non fecerat erga dominum episcopum predictum quod debebat, violenter de dicto castro expulit, in injuriam domini Parisiensis episcopi, dampnum, prejudicium et gravamen; ratione cujus injurie, idem Petrus coram nobis recognovit se gagiasse domino Parisiensi episcopo emendam, etc.  Et sic terminatur :  Datum anno Domini m cc lx tertio, mense martio. 
