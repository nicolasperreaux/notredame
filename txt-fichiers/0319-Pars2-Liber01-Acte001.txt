Honorius episcopus, servus servorum Dei, venerabili fratri episcopo Parisiensi salutem et apostolicam benedictionem. Exigentibus tue devotionis meritis, votis tuis libenter annuimus, et petitiones tuas, quantum cum Deo possumus, favorabiliter exaudimus. Igitur quieti tue paterna volentes sollicitudine providere, ut nullus exemptus civitatis vel diocesis Parisiensis contra te vel Parisiensem ecclesiam, per litteras sedis apostolice, conservator seu executor esse valeat, auctoritate tibi presentium indulgemus. Nulli ergo omnino hominum liceat, etc. Datum Rome, apud Sanctam Sabinam, x kl. martii, pontificatus nostri anno primo.
