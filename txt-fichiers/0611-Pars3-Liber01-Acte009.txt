Odo, Dei gracia Parisiensis episcopus, omnibus ad quos presens scriptum pervenerit, in Domino salutem. Notum facimus universis, quod, constitutus in nostra presencia Symon de Pissiaco, miles, laudante et concedente Agnete, uxore sua, vendidit et quitavit in perpetuum H. decano et capitulo Beate Marie Parisiensis quicquid habebat in territorio de Orliaco, tam in tensamento quam in aliis, pro ccl libris Parisiensis monete. Hanc autem venditionem idem Symon et uxor ejus se servaturos et garantiaaturos, fide interposita, concesserunt. Quod ut firmum et stabile perseveret, presentem cartam, ad peticionem predictorum Symonis et uxoris sue, fieri fecimus et sigilli nostri impressione muniri. Actum anno incarnati Verbi m cc primo, pontificatus nostri anno quarto 
