Universis presentes litteras inspecturis, officialis curie Parisiensis, salutem in Domino. Notum facimus quod, in nostra presencia constituti, Garnerus Thierrici, Petrus Ancheri, Maria relicta Henrici de Valle Capre, Petrus dictus Bonum Tempus, Petronilla filia Philippi Heloini, Xvo Brito, Guillelmus de Barra, Herbertus Marcelli, Johannes Choisi junior, Petrus Basin, Johannes dictus Hermant, Odo de Villa Judea, Henricus Bataille, Robertus Lamberti, Johannes Pallart, Guillelmus Lamberti, Petrus Baldoyni, Girardus Anfredi, Petrus Toutain, Aalesia de Barra, Johannes Anselli, Reginaldus Elemosinarii, Johannes Elemosinarii, Genovefa relicta Guillelmi Anselli juvenis, Philippus Luisete, Agnes la Hermiere, Petrus de Burgo Regine, Aalesia dicta la Bouchiere, Petrus Laurencii, Vincentius dictus Imperator, Johannes de Galandia, Symon Hardi, Garnerus le Routier, Herbertus Ancheri, Symon Ancheri, Martinus dictus Comes, Guillelmus Foucheri, Johannes Foucheri, Maria la Godee, Martinus Basin, Petrus Pion, Johannes Renardi, Laurencia Normanna, Gregorius carpentarius, Stephanus Luisete, Richardus Foucheri, Matheus de Galandia, Radulphus sutor, Aalesia relicta Philippi de Cadomo, Symon Normannus, Guerinus dictus Thaphenie, Guillelmus dictus Imperator, Petrus de Barra, Nicholaus dictus Champion, Martinus Guiberti, Johannes Anglicus et Johannes Guerini, hospites capituli Parisiensis, apud Yvriacum, in terra ipsius capituli, extra aliam terram ipsius capituli que est ad opus horarum ipsius ecclesie, commorantes, asseruerunt quod, cum idem capitulum peteret talliam ab ipsis hospitibus qui tamen non sunt homines sui de corpore, ut dicebant, quam talliam idem capitulum dicebat sibi deberi ab ipsis hospitibus, racione domorum et hostisiarum quas habent in prefata terra ipsius capituli, extra aliam terram ecclesie Parisiensis, que est ad opus horarum, ut predictum est; tandem idem capitulum, utilitate sua et hospitum predictorum considerata, ipsos hospites et eorum successores, quantum ad dictas domos et hostisias, ab omni tallia, quam idem capitulum posset petere ab eisdem hospitibus et eorum heredibus ac successoribus eorumdem; quictavit et omnino dimisit, et absolvit in perpetuum ab omni tallia possessores dictarum domorum et hostisiarum, exceptis hostisiis hominum ipsius capituli de corpore et hostisiis Garneri de Parnis, Philippi de Challiaco, Johannis Comini, Guillelmi Comini, fratrum, et Anselli, filii quondam defuncte Johanne, filie quondam defuncti Ogeri lathomi, in dicta terra ipsius capituli, extra aliam terram que est ad opus horarum, existentibus exceptis, pro centum et octo libris Parisiensibus eidem capitulo solutis et traditis in peceunia numerata, ut dicebant, salva tamen et retenta eidem capitulo tallia pro domino rege, quandocumque eam fieri contigerit, per ipsum capitulum levanda et accipienda a dictis hospitibus et heredibus sive successoribus eorumdem, usque ad summam sex librarum Parisiensium et non ultra, quocienscumque eam fieri vel levari contigerit; salvis eciam et retentis eidem capitulo aliis redditibus et juribus eorum in eisdem hospitibus et hostisiis et aliis bonis eorum; hoc eciam salvo et retento eidem capitulo, quod, si predicti hospites vel eorum heredes aut possessores dictarum hostisiarum se transferrent aut morarentur in aliis villis seu territoriis in quibus capitulum habet talliam, tenebuntur nichilominus solvere talliam, sicuti alii villarum seu territoriorum in quibus morarentur. Quas sex libras Parisienses et non ultra, pro tallia domini regis, quandocumque eam fieri et levari contigerit, promiserunt dicti hospites, fide data in manu nostra, se soluturos et reddituros, prout superius dictum est; et, quantum ad omnia et singula premissa tenenda et inviolabiliter observanda, se et heredes suos et possessores dictarum domorum et hostisiarum ac ipsas domos et hostisias obligarunt, et nunc obligatos reliquerunt. In cujus rei testimonium, sigillum curie Parisiensis, ad peticionem dictarum personarum, presentibus litteris duximus apponendum. Datum anno Domini mcc septuagesimo secundo, mense januario.
