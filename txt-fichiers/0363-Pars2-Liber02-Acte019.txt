In nomine Domini Dei et Salvatoris nostri Jhesu Christi, Hludovicus, divina ordinante providentia, imperator augustus. Si petitionibus, etc. Proinde notum sit omnibus fidelibus sancte Dei Ecclesie et nostris, presentibus scilicet et futuris, quia vir venerabilis Incliadus, Parisiace urbis ecclesie episcopus, detulit serenitati nostre quandam auctoritatem, quod domnus et genitor noster bone memorie Karolus, gloriosissimus imperator, ad petitionem predecessoris sui Erchenradi, ipsius civitatis episcopi, fieri jussit; in qua continebatur insertum quod, per incuriam et negligentiam custodum ipsius ecclesie, strumenta cartarum exusta vel concremata sive perdita fuissent, per que scilicet quod plures nobiles viri, pro remedio anime sue, res et mancipia ad ipsam delegaverant ecclesiam, et quod idem genitor nostri per eandem confirmasset auctoritatem, ut res et mancipia que in eisdem instrumentis inserta fuerant, et unde predicta ecclesia eo tempore legibus vestita erat, jure ecclesiastico , secure et quiete rectores ipsius ecclesie futuris temporibus tenerent atque possiderent. Peciit etiam predictus Inchadus serenitatem nostram, ut, pro mercedis nostre augmento et firmitatis studio, eidem ecclesie, more paterno, nostram auctoritatem super hoc negotio fieri juberemus, per quam modernis et futuris temporibus res et mancipia que per prefata strumenta cartarum eidem tradite fuerant ecclesie firmiter, quiete ac secure a prelatis ipsius ecclesie haberentur vel possiderentur. Nos itaque, inspecta eadem auctoritate domni et genitoris nostri, libuit nobis ejusdem venerabilis viri petitionibus adsensum prebere et paterne auctoritati hanc quoque nostram jungere auctoritatem. Precipimus ærgo atque jubemus ut omnes res et mancipia que ex liberalitate eidem collate fuerunt ecclesie nostris et futuris temporibus, per hanc nostram auctoritatem, rectores ipsius ecclesie, absque ullius inquietudine vel injusta interpellatione, quiete et secure habere vel possidere valeant. Quod si forte super eisdem rebus ante predictam exustionem a p relatis ipsius ecclesie jure possessis questio orta fuerit, ut pro eis legaliter in foro disceptari necesse sit, ita per hanc nostram auctoritatem eisdem res et mancipia ipsius ecclesie defendantur, sicuti per eadem strumenta, si igni absumpta non fuissent, legibus defendi poterant. Hec vero auctoritas, ut firmior in Dei nomine habeatur, et a fidelibus sancte Dei Ecclesie et nostris diligentius conservetur, manu propria subterfirmavimus et anuli nostri impressione signari jussimus. Signum Hludovici, piissimi imperatoris. Durandus diaconus, ad vicem Fridugisi, recognovit. Data nn kl. novembris, anno, Christo propicio, vu imperii domni Ludo vici imperatoris. Actum Carisiaco palatio publiciter, in Dei nomine, amen.
