Willermus de Garlanda, omnibus presentes litteras inspecturis, salutem in Domino. Noverint universi quod ego in capella mea de Liviriaco quendam institui capellanum, ad cujus sustentationem dedi, pro anime mee et antecessorum meorum remedio, c solidos Parisienses in censu meo de Mosterelo, annuatim in octavis sancti Dyonisii percipiendos. Preterea dedi eidem capellano unum arpennum vinee et domum quandam que fuerat Bartholomei Anglici, que quidem sita sunt apud Liviriacum, et x et VIII sestarios bladi annuatim in festo Omnium Sanctorum in grangia mea persolvendos. In cujus rei memoriam has litteras feci sigillo meo signari. Actum anno Domini MCCXII, mense decembri.
