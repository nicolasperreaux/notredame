Omnibus presentes litteras inspecturis, officialis Meldensis, salutem in Domino. Noverint universi quod Johannes de Moiri, in nostra presencia constitutus, recognovit se nichil habere in decania de Moiri, ratione hereditatis sive successionis; quam decaniam idem Johannes recepit, ut dicit, a capitulo Parisiensi, ad vitam suam, die mercurii proxima post octabas Pentecostes. Datum die sabbati proxima post dictas octabas, anno Domini mccxxxviii.
