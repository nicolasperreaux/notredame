Cum vere gaudia immortalitatis, etc. His igitur accessus monitis, ego Hernicus princeps, licet non idoneus, in regnum Francorum, Deo volente, constitutus, cuidam domini Imberti, Parisiorum presulis, adquievi petitioni, quam cliristicolis omnibus, tam futuris quam presentibus, reverentiam christiane religionis debita nec non condigna veneratione colentibus, sancte matris supradicte feliciter a cunabulis educatis uberibus, innotescere decrevi, ut abbatiolam quamdam, in silva que Lea dicitur, patris mei Roberti clementia, in honore sancti Germani fabricatam, sancte Parisiacensi ecclesie concederem. Quod, quia dignum videbatur, annuens, orataque corde benigno suscipiens, cum consensu ac voluntate episcoporum atque abbatum seu omnium comitumque, militum meorum, sancte Dei genitrici, cum omnibus que ad eam pertinent, ipsam abbatiolam contuli, ut, quamdiu loci illius presules vivent, teneant, regant, nulloque nostrorum successorum auferente, possideant, videlicet : terram Filioli Curti, et in pago Pintiaco altare Auree Vallis, et in pago Vilcasino altare Treti, in pago Belvacensi altare Botreti, et ecclesiam Sancte Manne in insula Parisii; item prefato presuli, que ad ecclesiam ipsam non pertinent in suburbio Parisii, quatuor arpennos vinearum. Sed, ut hoc nostre clementie donum nostris futurisque temporibus firmumhabeatur, placuit nobis quatinus exinde preceptum fieri juberemus, videlicet ut, nec nostris nec reliquis postfuturisque temporibus, aliquis hominum quodlibet ei impedimentum de eisdem rebus inferre presumat. Et, ut hec nostri precepti auctoritas firmior habeatur, manu nostra subterfirmavimus et sigilli nostri impressione signavimus.
