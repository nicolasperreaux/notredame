Anno Domini MCCLXX octavo, die martis, ante festum beati Michaelis, fecit homagium domino Stephano, Parisiensi episcopo, Richardus de Espoliis, civis Parisiensis, de feodo quod fuit Johannis Barbete, sito in vico Sancti Bonniti, Parisius; presentibus... domino Symone Ernaudi, canonico Sancti Clodoaldi, capellano nostro; Petro Provinciali, clerico nostro, et Petro dicto le Magnan, ac predicto Johanne Barbete. Actum apud Sanctum Victorem, Parisius, in aula. In quo quidem feodo sunt centum et sex solidi Parisienses annui redditus, qui percipiuntur in locis infra scriptis, videlicet: super domo Gileberti de Mania, triginta sol. Par.; item, super domibus quas Homondus de Gorbolio tenet ad presens, triginta sol. Paris.; item, super domibus Johanne dicte la Dorelle, quindecim sol. Par.; item, super domibus Richardi de Moreto, duodecim sol. et sexdenar.; item, super domibus caveter. swe caneter.j immediate sitis, duodecim solid. et sex denar.; item, super domo Petri dicti Engoulevent et super quadam alia domo immediate sita, duo solid.; item, super domo Johannis dicti Engoulevent, duo sol.; item, super domo Radulphi Flamingi, duo sol.
