R. permissione divina Fossatensis ecclesie humilis abbas, totusque ipsius loci conventus, omnibus presentes litteras inspecturis, salutem in Domino. Noverint universi quod nos concedimus et volumus quod Petrus de Meisons, quondam filius Durandi de Meisons, defuncti, homo capituli Beate Marie Parisiensis, Laurenciam de Meisons, quondam filiam Henrici de Clmis, defuncti, ancillam ecclesie Fossatensis, ducat in uxorem, pro recompensatione Aveline, filie Comitisse, femine capituli supradicti, quam Jaquelinus, filius Johannis de Moiri, homo ecclesie nostre, duxit in uxorem; nec nos in dicta Laurencia nec in heredibus suis aliquid de cetero poterimus reclamare, quicquid enim juris habebamus in ea totum capitulo Beate Marie liberaliter remittentes. Datum anno Domini mccxxx primo, mense junio.
