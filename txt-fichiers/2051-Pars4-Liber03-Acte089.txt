Accidit, anno Domini m cc septuagesimo sexto, in festo sancti  Mathei apostoli, quod Henricus de Gonnessia, pelliparius, hospes regis et serviens, qui habebat in uxorem neptem Guillelmi Goncelini, clausarii episcopi et capituli Parisiensis, custodiebat vineas episcopi et capituli et pressoria eorum, apud Dives, de mandato ipsius Guillelmi et Guillelmi Charcoin. Dum esset idem H. in hujusmodi custodia, deprehendit quatuor homines, qui asportabant moissinas, quas ceperant in clauso episcopi de Dives; quos, cum insequens vellet eos capere et arrestare, propter furtum quod fecerant, posuerunt se ad defensionem; in qua defensione, idem Henricus quemdam de dictis quatuor letaliter vulneravit, qui vocabatur Dyonisius Haha, in quadam vinea capituli, satis prope pressorium episcopi, in terra et justicia capituli. Nocte venerunt servientes Castelleti armati, et ceperunt dictum H. in camera dicti pressorii, et duxerunt in Castelletum. Quo audito, magister Reginaldus Tempier, qui faciebat tunc officium mandeti, ex parte capituli, fecit dictum H. requiri; et redditus fuit idem H. capitulo, et reductus de Castelleto, per gentes prepositi Parisiensis, scilicet, Guidonis de Meso, ad dictum pressorium; et resaisitus fuit locus de ipso Henrico, personaliter... noj
