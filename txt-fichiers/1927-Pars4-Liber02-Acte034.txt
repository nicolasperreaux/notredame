A tous ceux qui ces lettres verront, Hue de Laon, maastre et proviseur  de Fostel¬Dieu de Paris, salut en Nostre¬Seigneur. Savoir faisons que nous, par le conseil et deliberation que nous avons eu a honorables personnes et discretes le doien et chapitre de Peglise Nostre¬Dame de Paris, dont nous sommes subgects, et aussi par bonne deliberacion que nous avons eue aveques les freres et seurs dudit hostel¬Dieu, de la volente et consentement de tou les dessusdits nomea, avons ballie et delivre, baillons, assignons et delivrons, par la teneur de ces presentes lettres, a reverent pere en Dieu monseigneur Fouques, par la grace de Dieu evesques de Paris, et a ses successeurs evesques de Paris, xx sols parisis danuel et perpetuel rente, les premiers pris de vi livres parisis de rente, que nous prenons chascun an, a cause dudit hostelDieu, sur et en la maison de Jehan de la Fosse, poissonnier madame la rayne de France, seant en la rue aux Prouveires, tenant dune part a Pierre le Champenois, et dautre a la maison maistre Girart de la Chapelle, en la justice et seignourie dudit monseigneur Tevesque; cest assavoir pour et en recompensation de cent soul de ladite rente, que nous prenions sur ladite maisons, que ledit monseigneur levesque, pour contemplacion des prieres de nostre tres chier seigneur monseigneur le duc de Normandie, nous avoit admortis pour ledit hostel.Dieu... En tesmoing de ce, nous avons seelle ces lettres de nostre seel, duquel nous usons en toutes no besongnes. Ce fu fait le onesme jour du mois de septembre, Pan de grace mil ccc quarante et huit.
