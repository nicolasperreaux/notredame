 Totum gangnagium, totum censum, totam decimam, totam crescenciam nemorum, garannas nemorum, columbarium, fossata et jardina, sub convencionibus et condicionibus infrascriptis... Ipse presbiter tenetur et tenebitur retinere et sustinere dictas granchias et omnes domos dictarum granchiarum sive appendicia, coopertas et cooperta de tegulis, suis propriis sumptibus et expensis. Alias vero domos sive appendicia, coopertas et cooperta de esteulis et stramine sive stipula, tenebitur tenere et sustinere in eodem statu et valore, in quibus dictus presbiter recepit easdem et eadem de decano et capitulo supradictis... Si vero caminus aliquis predictarum domorum omnium dirueretur, occasione scilicet cooperture, per defectum ipsius presbiteri, vel si murus aliquis ipsarum domorum vel granchiarum coopertarum de tegulis caderet vel modo aliquo dirueretur, occasione cooperture, per defectum ipsius presbiteri, eadem, videlicet caminum unum vel plures, murum vel muros, tenetur idem presbiter reficere, construere et reedificare, suis propriis sumptibus et expensis; hoc eciam adjecto, quod salices ei arbores, circa dictas domos existentes, non poterit scindere vel facere scindi infra terminum supradictum. Alias autem arbores et nemora dictarum granchiarum poterit infra dictum terminum scindere fideliter, bis infra dictos duodecim annos, et erit ultima sectio predictarum in ad finem marcii; et in qualibet sectione, debet dimittere, in quolibet arpento dictorum nemorum, viginti quinque bainellos, de melioribus arboribus que ibi erunt, eligendas et signandas per dictos decanum et capitulum vel eorum mandatum. Si vero contingeret aliquem vel aliquos canonicos Parisienses ad dictas granchias accedere infra dictum terminum, ipse canonicus vel ipsi canonici poterunt facere piscari in dictis fossatis et venari in garannis predictis, absque contradictione dicti presbiteri, et capere et comedere de pullis columbarum dicti columbarii. Preterea dictus presbiter, etc... Datum anno Domini millesimo ducentesimo septuagesimo nono, mense novembri. 
