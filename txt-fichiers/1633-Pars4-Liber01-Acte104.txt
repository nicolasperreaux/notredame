Omnibus presentes litteras inspecturis, officialis curie Parisiensis, in Domino salutem. Notum facimus universis quod, in nostra presentia constitutus, Herbertus, filius Henrici Pargamenarii, recognovit se vendidisse reverendo patri G., Parisiensi episcopo, pro duodecim libris Parisiensibus, jam sibi solutis, prout confessus est coram nobis, viginti solidos augmentati census, percipiendos annuatim imperpetuum super quandam domum suam, ut dicitur, sitam in Clauso Brunelli, in censiva ejusdem episcopi, duobus terminis inferius annotatis, videlicet ad fesstum sancti Remigii decem solidos, et ad natale Domini totidem; promittens, fide media, quod dictam venditionem imposterum servabit, et quod contra eamdem per se vel per alium non veniet in futurum, et quod dictum censum prefato episcopo garantiaabit, secundum usus et consuetudines, contra omnes. Robinus vero, frater ejusdem Herberti, et Aalipdis, soror eorum, et Henricus Pargamenarius, pater eorum, et Adam de Rothomago, maritus dicte Aalipdis, in nostra presencia constituti, dictam venditionem laudaverunt pariter et concesserunt, promittentes, fide media, quod contra eandem per se vel per alios non venient in futurum. Quod ut ratum permaneat, presentes litteras sigillo curie Parisiensis duximus roborandas. Actum anno Domini millesimo ducentesimo tricesimo, mense marcio.
