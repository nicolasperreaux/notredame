A tou ceus qui ces lettres verront, Guillaume de Hangest, garde de la prevoste de Paris, salut. Nous fesons savoir que pardevant nous vint Alayn d Espineul, clerc, et recognut en droit lui avoir pris et receu, de la feste saint Mor nouvellement passee jusques au terme de dis an apres ensuiven, de reverent pere levesque de Paris, une piece de terre arable, si comme elle se comporte et estent, seant a Paris vers la meson de noble home le conte de Flandres, tenant a la voie par ou sren vet aus mares, pour metre et hebergier le gravois de la voierie dudit evesque, et pour fere dricelle le profit dudit Alain, selonc ce que il verroit que bien seroit, durant ledit terme, si comme ledit Alain disoit; crest assavoir, chascun an, durant ledit terme, pour dis livres de parisis, que ledit Alain a promis par son loial creant a rendre et paier au commandement dudit evesque portant ceste lettre, cest assavoir a Noel cent soul parisis, et a la feste saint Jehan Baptiste cent soul Parisis, durant ledit terme acompli, si comme ledit Alain le voust et octroia pardevant nous. Et quant a ce tenir et garder, ledit Alain a obligie et soumis lui, ses hoirs et tou leurs biens, meubles et non meubles, presan et a venir, a nostre jurisdiction. En tesmoing de ce, nous avons mis en ceste lettre le seel de la prevoste de Paris, Lan de grace mil deux cen quatresvin et tree, le sembadi devant la Saint.Loran.
