Ne oblivio, taciturnitatis mater, sub silentii pede premat ea que incolumi volumus reservare memoria, opus est socia memorie scriptoris membrana, quia per paginam scriptoris venitur ad paginam mentis. Ista ergo consideratione ego Stepbanus, Sancte Genovefe decanus, et totus ecclesie conventus, per litteras, tam posterorum quam presentium, memorie delegandum curavimus, quod, communi capituli nostri consensu et consilio, ecclesie nostre ancillam quandam, Adeladem nomine, filiam Johannis, majoris de Venva, rege Ludovico assensum prebente, canonicis ecclesie Beate Marie perpetuo jure habendam annuimus. Ipsi vero, recompensatione mutua, aliam ecclesie sue ancillam, filiam Berneri majoris de Pvoseto, Adeladam nomine, integre ac libere in perpetuum ecclesie nostre possidendam concedunt; ita scilicet ut que eorum nostra, et que nostra eorum ancilla deinceps permaneat. Actum publice in capitulo Sancte Genovefe. S. Stephani decani. S. Bernardi precentoris... Regnante Ludovico, rege Francorum, anno VITI, anno incarnationis Dominice MCXVI, epacta ima. Albertus cancellarius subscripsit.
