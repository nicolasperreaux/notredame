Philippus, Dei gratia Francorum rex, omnibus presentes litteras inspecturis salutem in Domino. Notum facimus quod octo denarios de censu de fundo terre, quos habebamus in domo que fuit Odonis de Sancto Mederico , quam sitam in Campellis dedit cum filia sua Hellonio Barbete, et unum denarium de censu de fundo terre, de sexdecim denariis quos habebamus in domo Rogeri Anglici, que contigua est domui predicte que fuit Odonis de Sancto Mederico, commutavimus cum dilecto nostro Parisiensi episcopo, pro novem denariis de censu de fundo ten e, quos Parisiensis episcopus habebat in domibus Stephani Lagueler et Stephani de Ruul, que domus sunt in vico Johannis filii Hermanni, quinque videlicet in domo Stephani Lagueler et quatuor in domo Stephani de Ruul; ita quod nos habebimus in dicta domo Rogeri Anglici tantum quindecim denarios de censu de fundo terre, et Parisiensis episcopus in illa domo novem denarios de censu de fundo terre habebit. Ut igitur hec commutatio perseveret et robur in posterum obtineat firmitatis, presens scriptum fieri fecimus et sigilli nostri impressione muniri. Actum anno Domini MCC nono, mense julii.
