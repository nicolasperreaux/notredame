 Ego N., hujus venerabilis ecclesie Parisiensis vicarius, juro ad hec sancta Dei evangelia, quod, ab hac die in antea, vobis, dominis meis, decano et capitulo hujus ecclesie, fidelis ero, et quod vestra secreta, in quibus me vocari contigerit, nemini revelabo, vestram et vestre ecclesie predicte utilitatem, pro posse, servabo, et vobis exhibebo obedientiam, reverenciam et honorem; in hac ecclesia faciam residenciam continuam personalem; et juro eciam assiduitatem servicii hujus ecclesie, bona fide, et quod jura mei beneficii, pro viribus, protegam et deffendam, et nulla ex eis alienabo; sed, si qua ex eis alienata noverim seu illicite distracta, illa ad jus et proprietatem dicti beneficii, pro viribus, revocabo, et, si illa non potero revocare, hoc vobis dominis meis, decano et capitulo, revelabo; quam cicius potero ad sacerdocium me faciam promovere Choc habet locum, si non est presbiter; et quod comparebo, singulis annis, in sancta sinodo vestra, nisi racionabilis excusacio me impediat, quam excusacionem significabo vobis, dominis meis, infra quindenam post synodum, sub pena contra, defficientes statuta; et sic Deus me adjuvet et hec sancta Dei evangelia. 
