Item, volumus et statuimus et ordinamus, quod centum libre Parisienses annui et perpetui redditus assignentur, pro salute nostra, parentum et benefactorum nostrorum, de bonis nostris, quemadmodum alias voluimus ordinari, videlicet : xxx libre, pro una capellania perpetua, in ecclesia Parisiensi per nos fundata, capellano servienti ejusdem anno quolibet exolvende; et triginta libre, pro anniversario nostro, in dicta ecclesia perpetuo celebrando, distribuende inter canonicos et ceteros qui ut canonici recipiunt, scilicet viginti quinque instrumenta, annorum  et , quæ hic libre de dicta summa, et centum solidi pro communitate ecclesie supradicte, ac viginti quinque libre pro antiphona beate Marie Inotolata nuncupata, in dicta ecclesia cantanda post Pasca et continue, postmodum, durante dicta summa pecunie, prout est in dicta ecclesia fieri consuetum ; necnon xv libre restantes, pro uno duplo, in vigilia et festo gloriosi appostoli beati Marcialis, in dicta ecclesia, anno quolibet faciendo. Quas quidem centum libras Parisienses renduales volumus et jubemus assignari super sigillo curie Parisiensis, et de emolumentis dicti sigilli, anno quolibet, sine difficultate persolvi, pro quibus episcopo de bonis vestris recompensacionem condignam fieri volumus et jubemus in loco nostro et manerio de Conbisvilla et ejus pertinentiis et alias condecenter.
