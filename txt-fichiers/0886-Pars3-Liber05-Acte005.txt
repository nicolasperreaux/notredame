Er. Dei gratia Sancti Launomari Blesis abbas, totusque ejusdem loci conventus, omnibus ad quos presentes littere pervenerint, salutem in vero Salutari. Noverit universitas vestra quod, cum Petronilla et Amelina de Mesuns, femine capituli Beate Marie Parisiensis, uxores essent Willelmi et Petri de Unciaco, hominum nostrorum de corpore, taliter inter nos et prefatum capitulum convenit : quod Petrus, qui prius homo noster erat, in dominium ipsorum transivit cum suis heredibus, tam presentibus quam futuris; Petronilla autem, que prius erat femina jam dicti capituli de corpore, libera et immunis ab ipsorum reclamatione, in dominium et hominium nostrum, tam ipsa quam heredes sui, in perpetuum remanebunt. Quod ut ratum et inconcussum permaneat, presentem cartam sigillorum nostrorum testimonio duximus confirmandam. Actum anno Gracie mcc tertio.
