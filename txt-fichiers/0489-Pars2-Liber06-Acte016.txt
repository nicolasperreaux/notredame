Ego Bernerus, Sancte Marie Parisiensis decanus, et totus ejusdem ecclesie conventus, notum esse volumus, tam instantibus quam et futuris, quia postulavit nos quidam fidelis noster, Radulfus nomine, quatinus ei majoriam de Roseto in vita sua concederemus; quod ita et fecimus. Concessimus siquidem ei majoriam ut libero homini, in vita sua, nullo succedente herede, libere habendam; eo scilicet tenore ut, si forte aliquod forisfactum inde fecerit, quamdiu illud in capitulo voluerit emendare, majoriam non possit amittere; si vero forisfactum nesciens fecerit, sua plena lege emendabit, nisi scienter fecisse in capitulo comprobari potuerit. Forifacta etiam, que ante concessam sibi majoriam fecerat, omnia condonavimus. Quod ut stabilius permaneret, cartam inde p recepimus fieri, eamque sigilli nostri auctoritate firmari. S. Berneri decani. S. Ade precentoris. S. Stephani archidiaconi. S. Tebaldi archidiaconi. S. Tebaldi archidiaconi... Data per manum Algrini cancellarii.
