Universis, etc. Henricus Flamingus, civis Parisiensis, commorans in Garlandia, asseruit et recognovit quod ipse receperat, ad augmentatum censum quatuor librarum et decem solidorum Parisiensium, a reverendo patre Parisiensi episcopo, quandam plateam vacuam et desertam, sitam Parisius, in Cardoneto, supra rippam Secane, contiguam terre que fuit magistri Gregorii de Sancto Maglorio, quam nunc tenent fratres Sancti Bernardi, continentem circiter tria quarteria, in censiva et dominio et justitia ipsius domini Parisiensis episcopi, ut dicebat. Quem censum, etc. Asseruit insuper et recognovit sepedictus Henricus, in jure, coram nobis, quod ipse tenebatur ponere et implicare in meliorationem et edificationem dicte platee centum libras Parisienses infra annum unum, etc. Datum anno Domini mcclvi, die veneris post Quasimodo.
