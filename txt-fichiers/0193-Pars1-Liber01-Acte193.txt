Ludovicus, Dei gratia Francorum rex, universis ad quos presentes littere pervenerint salutem. Notum fecimus quod nos existentes in procinctu itineris nostri proficiscendi in subsidium Terre Sancte, personatus , prehendas, ecclesias, capellanias et cetera ecclesiastica beneficia quecumque vacare contigerit citra mare, in hac nostre peregrinationis absentia, ad nostrum patronatum , collationem seu presentationem nostram, tam ratione regalium quam alio quocumque jure, pertinentia, conferendi personis ydoneis et nullum aliud beneficium ecclesiasticum habentibus, ac presentandi ad vacantes ecclesias vice nostra, dilecto et fideli nostro Stepliano, Parisiensi episcopo, plenam et liberam committimus potestatem, dum tamen de consilio discretorum virorum cancellarii Parisiensis ecclesie, prioris fratrum Predicatorum et gardiani fratrum Minorum Parisiensium, vel duorum ex ipsis, in hujusmodi collatione vel presentalione procedat, et in litteris donationis vel presentationis specialiter exprimatur quod ex auctoritate et vice nostra sibi commissa collatio vel presenlatio ipsa fiat. Hanc vero potestatem eos habere volumus quamdiu absentes in hac peregrinatione fuerimus, vel donec a nobis vel successore nostro, si nos contingat decedere, fuerit aliud super hoc ordinatum; retenta nobis plenaria potestate aliqua beneficia que nobis aliquibus conferre placuerit conferendi. In litteris autem collationis et presentationis que fient ab eis, sigillum predicti episcopi apponi volumus, cum sigillo alterius predictorum. In cujus rei testimonium, presentibus litteris nostrum fecimus apponi sigillum. Actum Parisius, anno Domini MCCLX nono, mense marcio.
