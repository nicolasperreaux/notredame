In nomine sancte et individue Trinitatis. Scire volumus omnes, tam posteros quam presentes, quoniam hominibus de Spedona villa et eorum heredibus torcularia sua in perpetuum habenda concessimus; ea quidem conditione semper servata, quod nullus eorum alterius vindemiam, sed propriarum dumtaxat vinearum racemos, unusquisque proprio premat torculari. Quod si, ut sepe contingit, vineas suas aliquis, per fratres aut sorores, aut filios aut filias, aut ceteros heredes, dotali lege aut hereditario jure, distribuerit, a quo hereditas vinearum descenderit, racemos vinearum ita distributarum ad torcular ejusdem hominis dividentis asportari et comprimi inrefragabiliter permisimus. Et, ne longo temporum spatio hujus pauctionis intercurreret oblivio, litteris presentibus memorie commendavimus, et eorum nomina, quibus hoc annuimus, in hac carta subscripsimus. Buchardus, filius Petri. Harnulfus, major. Legardis, cum participe suo. Barnardus, cum Alberto, participe suo. Guillelmus de Minardi Villa. Petrus, clericus, cum fratribus suis, i. Monachi de Sancta Trinitate, i. Guilelmus, filius Loscionis. i. Hubertus, filius lteburgis. Alberga, cumGoifrido, participe suo. i. Alberga, uxor Odonis. Odo, frater Vitalis. Hersendis, uxor Tebaldi. Beliardis et filii ejus. i. Ermenfredus. i. Garinboldus. i. Radulfus, presbiter. i. Noe, filius lteburgis. i. Orioldis, uxor Hatonis. Avelina, uxor Guillelmi. Garinus Botisparra. lteburgis, uxor Roberti. Guido, cum Grimoldo. Odo de Cruce. Alberee vero et ejus heredibus concedimus ut racemos suos nostris premat torcularibus, et pressura sit sua propria.
