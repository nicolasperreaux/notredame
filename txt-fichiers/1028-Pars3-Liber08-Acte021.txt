Reverendis dominis suis decano et capitulo ecclesie Beate Marie Parisiensis, capitulum ecclesie Beati Martiui de Campellis in Bria, salutem et reverenciam. Mittimus ad vos dilectos nostros Erardum presbiterum et Garinum diaconum, rogantes vos, quatinus tradatis centum libros Parisienses, pro decima de Eguernolio quam Petrus de Eguernolio miles inpignoravit vobis. Nos vero eandem decimam vobis quitamus, sub nostrarum testimonio litterarum. Datum die mercurii proxima post octabas Pentecostes, anno Domini m cc xxx secundo.
