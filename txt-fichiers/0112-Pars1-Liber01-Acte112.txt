Nos G., Parisiensis ecclesie archidiaconus, et Helyas, helemosinarius Beati Dyonisii, et magister Haymericus, canonicus Silvanectensis, notum facimus quod, de consensu episcopi Parisiensis et abbatis et conventus Beati Dyonisii, electi fuimus ad inquirendum, que novalia facta essent a tempore Lateranensis concilii, sub pie recordationis Alexandro papa celebrati, in parrochia de Trembley et de Villa Picta. Inquisitione igitur facta per juramenta bonorum virorum, metas posuimus, quarum prima est juxta nemus de Myntri, supra fossatum; et a meta de illa meta sic ad metam sicut posite sunt, usque ad nemus domini Hugonis de Villa Picta; et exinde, sicut dictum nemus domini Hugonis se comportat, usque ad territorium de Waujoy; et ab illo territorio de Waujoi, sicut se comportat territorium dicti Hugonis et territorium Beati Dyonisii ex parte vie Parisiensis , usque ad nemus de Parisia; et ab illo nemore de Parisia, usque ad prefatam primam metam positam supra fossatum nemoris Myntri. Omnes igitur terre, intra dictas metas contente, novalia sunt facta a tempore concilii memorati; exceptis terris illis in quibus modo sunt nemora, vel pascua, vel prata; et exceptis terris illis que contente sunt inter nemus Beati Dyonisii et viam Parisiensern; m cujus loci situ sunt de novalibus tres tantum quarterii, qui sunt Henrici Buisson. Extra vero metas supradictas, in territorio de Villa Picta, juxta nemus domini Hugonis, sunt novalia circiter duos arpennos et dimidium, quos excolunt ly Blaynays. In territorio quoque de Trembley, juxta rivum de Trembley, sunt novalia circiter xn arpenna que fuerunt prata, et circiter inior arpenna que fuerunt prata de Ruyssiaus. Et iterum de territorio in Villa Picta circiter duo arpenna sunt novalia, que fuerunt pascua ad Foyntaynnes. Actum anno Domini MCCXVIII, mense maio.
