Anno eodem, die jovis post festum beati Martini hyemalis, apud Sanctum Victorem, presentibus viris venerabilibus, etc... Dominus Johannes, frater domini de Turnomio, fecit homagium domino Stephano episcopo, de omni eo quod habet in castellania de Turnomio; et est homo ligius, et fecit homagium sicut feodum debet, et debet specificare et tradere partes in scriptis infra XL dies. Petiit investiri per anulum aureum; set fuit ei responsum quod haberetur consilium super hoc.
