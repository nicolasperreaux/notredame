Universis, etc. officialis curie Parisiensis, salutem in Domino. Notum facimus quod, in nostra presentia constituta, Sancelina, relicta defuncti Ade Hermanni, compos mentis, dedit et concessit irrevocabiliter, ad opus duarum capellaniarum ab eadem Sancelina in ecclesia Parisiensi instituendarum, et jam in capitulo dedicatarum, decem et octo libras annui redditus augmentati census, quas habebat super tribus domibus invicem contiguis, sitis Parisius, in vico Merrenorum in Gravia;... que decem et octo libre super dictis tribus domibus dictis capellaniis in manu mortua sunt concesse ab illustri Ludovico, Dei gratia Francorum rege... Dedit etiam et concessit, ad opus dictarum capellaniarum, octo libras Parisienses annui redditus incrementi census, quas habebat super quadam domo, sita Parisius, in vico qui dicitur Magnus Vicus des Ars, que domus fuit quondam magistri Bernardi de Limogiis, in censiva thesaurarii Sancti Germani de Pratis; quas octo libras ultimo nominatas religiosi viri abbas et conventus dicti Sancti Germani eidem Sanceline in manu mortua concesserunt... Item, dedit et concessit, ad opus dictarum capellaniarum, quadraginta quinque solidos annui redditus, eidem Sanceline in manu mortua concessos super domo Radulphi Francisci, sita in vico de Marivas... Dedit etiam et concessit, ad opus dictarum capellaniarum, quandam domum, quam habebat Parisius, in vico Marmosetorum, que vocatur domus Gaufridi Miete, in censiva Sancti Lagari, in manu mortua concessam a priore et conventu Sancti Laari predicti.. Insuper dedit et concessit, ad opus dictarum capellaniarum, quadraginta solidos Pari. sienses annui redditus, super quadam domo, sita Parisius, ante domum Marmosetorum, in censiva domini episcopi, eidem Sanceline in manu mortua concessos a bone memorie Guillelmo, quondam Parisiensi episcopo, ut dicebat; item, et quindecim solidos super domo Hervei Atacherii, sita in vico de Marivas, in censiva Johannis Hermanni, filii sui, concessos in manu mortua a Johanne predicto, ut dicebat. Preter hec autem, ipsa Sancelina dedit et concessit capitulo Parisiensi, ad opus anniversarii ipsius et mariti et suorum parentum inibi faciendi, quinquaginta solidos Parisienses de quatuor libris, quas ipsa accepit pro parte ipsam contingente in ceto sic libr. Par., super domo quadam sita supra Magnum Pontem, que fuit defuncti Garneri aurifabri.. salvo tamen eidem Sanceline, quamdiu ipsa vixerit, in omnibus predictis et singulis usufructu; hoc etiam salvo, quod, si contigerit Ysabellim, neptem ipsius Sanceline, monialem de Fontibus, eidem supervivere, quod dicti capellani dictarum capellaniarum dicte Ysabelli, quamdiu vixerit dicta Ysabellis tantummodo, sexaginta solidos annui redditus, quatuor terminis Parisius consuetis, de dictarum capellaniarum redditibus solvere tenebuntur; ita quod dicti sexaginta solidi post decessum ipsius Isabellis ad dictas capellanias libere revertantur. Datum anno Domini mcclm quarto, mense martio.
