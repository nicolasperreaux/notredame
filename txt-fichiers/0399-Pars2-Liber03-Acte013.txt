Ego Maria, Trecensiumù comitissa, notum facio presentibus et futuris, quod, de assensu et voluntate karissimi filii mei Henrici, ecclesie Parisiensi, in qua seputtum est corpus pie recordationis, Gaufridi, comitis Britannie, fratris mei, assignavi xv libras Pruviniensis monete in annuis redditibus, scilicet ad opus capellani qui ibi, pro anima dicti comitis, officia mortuorum celebrabit in perpetuum. Harum itaque xv librarum centum solidos assignavi in pedagio de Columberio, singulis annis, in octavis Purificationis beate Marie, persolvendos : tali siquidem conditione, quod, si ipsius pedagii receptor eadem die nuncio dicti capellani centum solidos non reddiderit, singulis diebus quibus ultra terminum illum eos detinuerit quinque solidos ipsi capellano de lege persolvet. Decem vero libras ei assignavi in redditu centum librarum quas habeo in nundinis Latiniaci, de primis nummis qui inde habebuntur persolvendas, et in pagamento ipsarum nundinarum reddendas. Capellanum autem ad hoc assignatum ibidem statuemus ego et dictus filius meus in vita nostra, et post decessus nostros, capitulum dicte ecclesie eum pro voluntate sua assignabunt. Hec itaque, ut nota permaneant et rata teneantur, litteris annotata sigillo meo confirmavi. Affuerunt autem hujus rei testes, etc. Actum anno ab incarnatione Domini MCLXXXVI. Datum apud Castrum Theodorici per manum Haicii cancellarii. Nota Willelmi.
