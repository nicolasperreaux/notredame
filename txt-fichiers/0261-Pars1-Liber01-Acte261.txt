Anno Domini MCCLXX primo, die jovis post exaltationem sancte Crucis, in domo episcopi Sancti Victoris, domina Margareta de Gentilliaco fecit homagium ligium, sicut feudum debet, de hiis que solebat tenere a Philippo de Brunay, armigero, videlicet : de turre rotunda de Gentilliaco, de hospitibus quos habet ibidem, de centum solidis annui census vel circa, de sex droituris, de ripparia quam habet ibidem, de uno arpento pratorum, de quodam torculari, de medietate cujusdam furni, de xxvm sextariis bladi que habet in molendino de Gentilliaco, et quedam feoda que tenentur ab ipsa. Presentibus... Nicholao, Huberto, Guidone, armigeris domini episcopi, domino Guillelmo de Pocour milite, etc. Istud feudum emit dominus Stephanus, Parisiensis episcopus, a dicto Philippo.
