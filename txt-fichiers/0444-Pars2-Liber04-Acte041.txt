Willelmus, Dei gratia Parisiensis episcopus, etc. Noverit universitas vestra quod, cum controversia esset inter venerabiles viros decanum et capitulum Parisiense ex una parte, et Ansellum, presbyterum Sancte Marine, ex altera, super duodecim denariis annui redditus, quos petebat, nomine ecclesie sue, pro domo sita juxta ecclesiam suam, que fuit defuncti Maspini, tandem amicabilis compositio inter dictos decanum et capitulum, et dictum presbyterum intercessit in hunc modum, quod ipse, pro se et ecclesia sua, de assensu et voluntate nostra, quitavit prefatis decano et capitulo penitus dictam querelam; et illi, pro bono pacis, assignaverunt ei et successoribus suis duodecim denarios, singulis annis persolvendos de camera sua, infra octabas beati Johannis Baptiste. In cujus rei testimonium, etc. Actum anno Domini MCCXXVITI, mense aprili.
