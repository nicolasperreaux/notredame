In nomine sancte et individue Trinitatis. Divinarum Scripturarum auctoritatibus informamur, etc. Ego igitur Willelmus, Dei misericordia Parisiorum episcopus, ante mentis oculos diem illum reducens, et periculum anime mee, accusante conscientia, metuens, canonicis beate Dei genitricis Marie quandam ecclesiam, infra muros civitatis Parisii sitam , et in honore beati Christopliori martyris Deo consecratam, precibus nostrorum amicorum, et assensu domni Wlgrini, ejusdem civitatis archidiaconi, liberam et quietam episcopali auctoritate concedimus, et quicquid juris in ea obtinuimus, perpetuo eis habendum donamus. Ut autem hoc donum firmum inconvulsumque permaneat, cartam istam fieri precepimus, manuque propria firmavimus, manibusque canonicorum nostrorum firmandam tradidimus. Actum Parisius in capitulo Sancte Marie, anno ab incarnatione Domini MXCVII, regnante Phylippo rege anno tricesimo octavo, Wilelmo vero anno primo, indictione v, concurrentes m, epacte mi. S. Wilelmi episcopi. S. Fulconis decani. S. Gualeranni precentoris. S. Wlgrini archidiaconi. S. Stephani archidiaconi. S. Rainaldi archidiaconi... Anselmus cancellarius scripsit.
