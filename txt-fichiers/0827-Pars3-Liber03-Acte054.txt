Universis... Guillermus de Marcilliaco, armiger, et Eustachia, ejus uxor, asseruerunt coram nobis quod ipsi habebant, tenebant et possidebant, apud Balneolos Sancti Eblandi, juxta Parisius, ex hereditate dicte Eustachie, uxoris dicti Guillermi, quandam terram, que vulgariter appellatur terra de Boutenvilier, in territorio de Balneolis antedictis, et pertinentias ejusdem terre, videlicet quandam domum, pressorium, appenditia, utensilia, cuvas, merrena, pertinentes ad domum, pressorium antedictis; item, droyturas, redditus, census, ostagia, hospites, et justitiam in premissis, existentibus in feodo Johannis de Soysay, armigeri. Quas siquidem terram, domum, pressorium, cum pertinentiis antedictis, spectantibus ad terram, domum et pressorium sepedictis, et cum aliis juribus spectantibus ad eosdem quo modo libet vel casu, recognoverunt dicti Guillermus et Eustachia, ejus uxor, spontanei, non coacti, se vendidisse et nomine venditionis concessisse et in perpetuum quitavisse magistro Herveo Britoni dicto Rauco, canonico Parisiensi, ejusque heredibus, et ab ipso vel ab ipsis heredibus causam habentibus, tenendas et possidendas ab ipso canonico in perpetuum et ejus heredibus, prout superius est expressum, pro ducentis quinquaginta et tribus libris Parisiensibus, jam eisdem venditoribus solutis in pecunia numerata... Promittentes dicti Guillelmus et Eustachia coram nobis, sub prestite fidei religione, quod contra venditionem, etc... nec non et quod solvent, nomine pene, dicto emptori et ejus heredibus, seu ab ipso vel ab ipsis causam habentibus, viginti libras Parisienses, si dicta venditio ab aliquo vel aliquibus in toto vel in parte retracta fuerit vel evicta... Datum anno Domini millesimo ducentesimo septuagesimo quarto, die veneris post octabas Epiphanie Domini.
