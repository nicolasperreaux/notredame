Petrus, Dei gratia Parisiensis episcopus, omnibus presentes litteras inspecturis in Domino salutem. Notum facimus quod, cum inter dominum Ferricum de Palesel et Mariam, uxorem ejus, ex una parte, etGalterumetJohannem, nepotes nostros, ex alia, super dotalicium ipsius Marie, matris eorum, contentio verteretur; tandem, mediante bonorum virorum industria, inter ipsos intercessit amicabilis compositio in hunc modum : quod prefata Maria habebit in dotalitium, quamdiu vixerit, quidquid bone memorie Johannes, frater noster, habuit apud Stampas, et domum et vineas de Corbolio et xx libras reddituum de Medunta; et sic remanserunt pacifice et sedate omnes querele, que inter eos antea vertebantur. Hanc quidem compositionem se servaturos omnes supradicti hinc inde interposita firmaverunt. Actum anno MCCXIIII, mense octobri, pontificatus nostri anno vn.
