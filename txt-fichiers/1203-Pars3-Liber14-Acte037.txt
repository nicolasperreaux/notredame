Omnibus hec visuris, soror J. abbatissa de Ponte Beate Marie, Cisterciensis ordinis, totusque ejusdem loci humilis conventus, eternam in Domino salutem. Noveritis quod, cum nos haberemus duo arpenta prati, sita apud Kalam, in censiva monialium de Kala, ad duos solidos Parisienses censuales, nobis in elemosina legata, ad que ponenda extra manum nostram compellebamur per dominos censive; nos, inspecta utilitate ecclesie nostre, predicta duo arpenta prati vendidimus, unanimi assensu, et in perpetuum concessimus venerabili viro Petro, ecclesie Parisiensis archidiacono, et ejus heredibus vel illis qui ab eo causam habebunt, pro septem libris et dimidia Parisiensibus, nobis in pecunia numerata jam persolutis; promittentes, etc. In cujus rei testimonium, presentes litteras eidem archydiacono sigilli nostri munimine reddidimus roboratas. Datum anno Domini millesimo ducentesimo quinquagesimo sexto, mense julio.
