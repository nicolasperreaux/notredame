In nomine sancte et individue Trinitatis, amen. Ego Ludovicus, Dei gratia Francorum rex. Si servorum Dei,eZc. Ideoque notum esse volumus omnibus sancte ecclesie fidelibus, tam futuris quam presentibus, quod Theobaldus, Parisiensis ecclesie venerabilis episcopus, et Clemens decanus, aliique canonici nostre supplicaverunt serenitati, quod, pro Dei omnipotentis amore et ejusdem ecclesie in postmodum cavendo periculo, ne aliqua malorum hominum suggestione seu machinatione aliquo modo turbaretur ecclesia, emunitate immutabili, possessiones, consuetudines et jura que in villis quarum nomina adscripta sunt, Orliacum, Civilliacum, Laiacum, Castanedum, Bagneolum, Rosetum, Yvriacum, Steovillam, Vernou, Machelum, Cellas, Thaver, Mintriacum etMoriacum, Viriacum, Christoilum, Sulciacum et in omnibus earumdem appendiciis habent, auctoritate regali communiremus. Inter que precipue postulavere ut, nec nostro nec aliorum tempore, nec a nobis nec a ministerialibus nostris seu a successoribus nostris regibus, quedam convivia, que vulgo correde vel giste vocantur, in predictis villis exigere, vel querere vel accipere liceret. Nos ergo ecclesiam Parisiensern, in cujus claustro, quasi quodam maternali gremio, incipientis vite et pueritie nostre exegimus tempora, antecessoribus nostris cariorem et interregni ecclesias eminentem considerantes, inito consilio cum fidelibus nostris, petitionibus jam dicti cleri assensum prebentes, velud postulaverunt fieri, id est quod convivia illa, seu correde vel giste, in predictis villis nullatenus de cetero exigantur, precipimus atque, pro peccatorum nostrorum remissione et predecessorum nostrorum Francie regum salute, confirmamus. Quod, ne valeat infringi, et in futuro ratum et prorsus inconcussum permaneat, auctoritate sigilli nostri communiri, nostrique nominis karactere consignari precepimus. Actum publice Parisius, anno ab incarnatione Domini MCLVII. Astantibus in palatio nostro quorum nomina subtitulata sunt et signa. S. comitis Blesensis, Theobaldi, dapiferi nostri. S. Guidonis buticularii. S. Mathei camerarii. S. Mathei constabularii. Data per manum Hugonis cancellarii monogr..
