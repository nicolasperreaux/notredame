Odo, Dei gratia Parisiensis episcopus, omnibus presentes litteras inspecturis in Domino salutem. Notum facimus quod Guibertus de Sancto Clodoaldo, diaconus, cum haberet de suo acquestu arpennum et dimidium vinee a La Hale, et duos arpennos apud Daverceviler, et unum arpennum juxta grangiam Richardi textoris, et unum in Monte Valeriani; ob remedium anime sue, de hiis omnibus sese devestivit in manu nostra, et hec omnia donavit ad opus unius capellanie instituende ad dispositionem et bene placitum nostrum, et donavit etiam x libras ad emendos redditus pro eadem capellania. Omnes autem possessiones predictas dictus Guibertus capellanie garantire et per omnia salvificare tenetur. Nos etiam dedimus et concedimus, ad opus ejusdem capellanie, totam decimam de Jardies, exceptis duobus sextariis bladi, uno scilicet hyvernagii et altero avene, Sancti Clodoaldi annuatim solvendis pro anniversario Domini H . quondam Byturicensis archiepiscopi, fratris nostri. Capellaniam autem ipsam dictus Guibertus, quamdiu vixerit, possidebit, et post decessum ejus, Robertus frater ejus, si superstes fuerit, eandem capellaniam habebit. Quod si tunc fuerit infra annos, habere poterit capellanum vicarium, qui pro eo deserviet in capellania predicta, donec ad sacros ordines promotus fuerit, et in presbyterum ordinatus. Instituimus itaque eandem capellaniam in capella nostra de Sancto Clqdoaldo, volentes quod perpetuo deserviatur in ea, et quod eadem capellania omnino ad nostram et successorum nostrorum donationem pertineat, salvis oblationibus et alio jure parrochiali matricis ecclesie: nisi quod dictus capellanus primum denarium oblationum ejusdem capelle percipiet, et omnes oblationes que de familia Parisiensis episcopi ad manum ipsius devenient, et, cum instituetur ab episcopo fidelitatem faciet de hiis omnibus observandis. In cujus rei perpetuam firmitatem, de voluntate ipsius Guiberti, presentem cartam sigilli nostri fecimus impressione muniri. Actum anno Domini M ccini, pontificatus nostri anno vin.
