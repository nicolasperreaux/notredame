Avelina, relicta defuncti Bertaudi Arrodis, fecit homagium ligium Stephano, Parisiensi episcopo, anno Domini MCCLXX septimo, die jovis ante dominicam qua cantatur Isti sunt dies, in aula apud Sanctum Clodoaldum, de triginta libratis annui redditus, quas ex hereditate sua habet et percipit in transverso de Conflancio, presentibus... magistris Hugone de Hermaneo... Roberto de Magduno... Hueto de Bleriis, Guillemino de Moissiaco et aliis pluribus fide dignis.
