Odo, Dei gratia Parisiensis episcopus, omnibus presentes litteras inspecturis in Domino salutem. Notum facimus quod per Amaricum, canonicum Sancte Genovefe de Monte, qui nobis tradidit litteras Johannis, abbatis Sancte Genovefe, apertas, ex parte ejusdem nobis fuit  presentatus Theobaldus, canonicus Sancte Genovefe, ad curam animarum parrochie de Monte, et idem T. curam animarum parrochie ejusdem suscepit a nobis, et, presentibus sacrosanctis evangeliis et deosculatis ab eodem, promisit nobis, sicut episcopo Parisiensi, in verbo sacerdotis et super ordinem suum, justiciam, obedientiam et fidelitatem, quamdiu regeret parrochiam memoratam. Hoc autem totum factum est Parisius, in capella superiori, presentibus Archembaudo decano Bituricensi, et magistro Jordano socio ejus, Gaufrido de Lenda, magistro Lothario, magistro Bernardo, Gaufrido de Pissiaco, magistro Nicholao, Gregorio, Radulfo de Lineriis, Guidone archipresbytero, et Leodegario clerico ejus, Odone presbytero de Viceor, Petro nepote Engolismensis episcopi, Ros berto Bituricensi, Petro de Lineriis clerico, Nivelone, Johanne clerico magistri Lotherii, Odone de Sancto Mederico, Willelmo Escuacol, Johanne Maurino, tunc etiam presentato ab eodem W., fratre Otramio, et fratre Petro de Sancio Lazaro. In cujus rei memoriam, presentem cartam sigilli nostri fecimus impressione muniri. Actum anno MCCII, mense junio, pontificatus nostri anno v.
