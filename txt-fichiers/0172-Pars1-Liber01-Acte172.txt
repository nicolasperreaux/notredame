P., Dei gratia Parisiensis episcopus, omnibus presentes litteras inspecturis salutem in Domino. Notum facimus quod, cum Johannes de Britiniaco, miles, a nobis teneret in feodum terram quandam, sitam apud Britiniacum, quam Henricus Munerius ad tres obolos censuales tenebat a milite supradicto, idem miles, constitutus coram nobis, vendidit censum illum et quicquid dominii vel juris habebat in illa terra et in censu, prefato Henrico, et promisit fide prestita rectam garantiam inde ferre. Verum, quoniam terra illa ad nos devenerat, dictus Henricus , de consensu et voluntate ipsius militis, a nobis terram illam rece“ pit ad quinque solidos censuales, annuatim in festo sancti Johannis Baptiste apud Victoricium persolvendos. Balduinus quoque frater prefati militis hoc concessit et laudavit, et de garantia fidem dedit.
