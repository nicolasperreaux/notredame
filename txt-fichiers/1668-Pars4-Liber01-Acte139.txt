A tous ceux qui ces lettres verront, Qudart de la Neuville, garde de la prevoste de Paris, salut. Nous facons assavoir que pardevant nous vindrent Jeham dit Renart, et Jehanne, sa femme, de Bievre, si comme il disoient, et recogneurent endroit eus avoir vendu, chascun par le tout, et, par nom de pure vente, quite, octroie des orendroit heritablement a tousjours a monseigneur Bernart dAuverne, preste, ou a ceux qui auront cause de luy, une meson ou tout le curtil et la court devant, si comme elle se comporte en lonc et en le, que il avoient de Peritaige a ladicte Jehanne, assise a Qursines, tenent diune part a la meson Milet, et dautre part au curtil a la maresse d Qurcines, chergiee de trois deniers parisis de cens, paie chascun am, le diemanche apres la Saint.Denis, en la censive le prieur de Jardies, si comme il disoient; tout pour le pris de vi livres parisis leur quittes, que lesdi vendreurs en ont eu et receu en deniers secs compte dudit acheteur, et don il se tindrent a bien paie pardevant nous, et promistrent lesdi vendeurs,... et que il rendroient audit acheteur ou a ceus qui auront cause de luy vint et quatre soul de parisis, pour le quint denier, ou non de pene, se ladicte vente estoit retraite, avec tou coustemen. Et pour droite garentie pourter... En tesmoing de ce, nous avons mis en ces lettres le sael de la prevoste de Paris, Pan de grace mil deus cen quatresvin et six, le mescredi apres la Saint Martin driver.
