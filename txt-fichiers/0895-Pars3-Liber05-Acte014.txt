Viris venerabilibus et amicis in Christo karissimis, decano et capitulo Parisiensi, Petrus de Papa, eorum devotus concanonicus, reverentiam et obedienciam cum salute. Cum ecclesie vestre concesserim, ad anniversarium meum faciendum, quicquid habeo apud Cristolium, in censiva vestra, retento michi usufructu ad vitam meam; et Colinus dictus Bigais, lator presentium, illud velit accipere, pro centum solidis Parisiensibus, annis singulis, ad idem anniversarium faciendum; volo et consulo vobis ut eidem Colino, pro eisdem centum solidis, illud totum quod habeo in dicta censiva vestra, et etiam ejusdem Colini heredibus in perpetuum concedatis; intelligo enim quod rem in dicta vestra censiva constitutam satis intendit dictus Colinus meliorare. Valeat semper in Domino vestra dileccio. Actum anno Domini mcclvi, die lune in crastino Pasche.
