Anno Domini MCCLXX primo, in octabis Pentechostes, Matheus miles, dominus Montis Moranciaci, fecit homagium ligium, sicut feodum debet, domino Stepbano, episcopo Parisiensi, in domibus suis Parisius, de eo quod habet apud Confluentum ; et debet tradere partes feodi infra XL dies; et fuit investitus per anulum aureum. Item fecit aliud homagium ligium de omni eo quod habet apud Sanctum Marcellum de Sancto Dyonisio, et debet tradere partes infra XL dies; et fuit investitus per anulum aureum, hoc salvo quod, si de istis feodis deberet investiri per unicum anulum aureum, quod non prejudicaret domino episcopo, et quod idem dominus episcopus dabat sibi istum secundum anulum aureum de gratia. Et hoc acceptavit dictus dominus Montis Morantiaci.
