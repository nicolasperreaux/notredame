Galterus, Dei gratia Senonensis archiepiscopus, omnibus presentes litteras inspecturis salutem in Domino. Notum facimus quod, cum Robertus, presbiter de Lirycantu, peteret a capitulo Parisiensi decimas novalium sitorum in parrochia Liricantus, et quod claves et custodia ecclesie de Liricantu ei libere traderentur, tandem, bonis viris mediantibus, talis inter eos compositio intercessit, videlicet, quod idem presbyter quitavit capitulo et ecclesie Parisiensi decimas omnium novalium sitorum in parrocliia Liricantus, tam factorum quam faciendorum, quiete et libere in perpetuum possidendas. Capitulum autem concessit eidem presbitero et successoribus suis claves et custodiam ecclesie supradicte, et omnes oblationes quas in eadem ecclesia percipere consuevit; ita tamen quod exinde reddet, annis singulis, capitulo Parisiensi, viginti et duas libras Parisiensis monete, scilicet septem libras in crastino Omnium Sanctorum, septem libras in Ascensione Domini, et octo libras in nativitate beati Jobannis. Si vero predictis terminis dictam pensionem non solveret, pro singulis diebus quibus in solutione deficeret, duos solidos Parisienses capitulo pro pena solvere teneretur. Et ad bec observanda, obligavit capitulo quicquid tenet ab eo, tam in terris quam in vineis et domibus, et quicquid percipit in granchia capituli. Capitulum etiam concessit eidem presbitero et successoribus suis duos arpennos vinearum et unum quarterium, quorum unus arpennus et dimidius siti sunt in rollo Mali Temporis, unus quarterius apud Clotaufart, dimidius arpennus in via Castri Nantonis; et preterea dimidium arpennum terre arabilis site in Grois, et appentitium etiam quod est juxta domum presbiteri, quod emit a Terrico cementario; et quinque solidos quos percipit in domo Hugonis majoris, sita juxta domum presbiterii; et quinque solidos quos percipit in domo A uberti carnificis; ita quod supradicta vendere seu distrahere non cogetur; retenta tamen omni justitia, jure et censu capitulo Parisiensi, in domo, vineis et terra supradicta; nec justitiam aliquam habebit sacerdos in predictis domibus que debent decem solidos. Preterea quicumque erit prepositus Liricantus habebit annuatim septem solidos super appentitium et terram et vineas supradictas, in festo Omnium Sanctorum. Quos si presbiter Lyricantus non solveret supradicto termino, posset saisire prepositus auctoritate propria vineas, terram, appenlicium et decem solidos supradictos, et tenere quousque predicti septem solidi redderentur, et quinque solidi pro emenda. Nos autem, predictam compositionem ratam et firmam habentes, eam sigilli nostri munimine duximus confirmandam. Actum Parisius, anno Domini MCC vicesimo octavo, mense mayo.
