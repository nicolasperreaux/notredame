In Christi nomine, ego Bernerus, decanus Sancte Marie Parisiensis ecclesie, omnisque congregatio canonicorum, gratia memorie tam presentium quam futurorum, scripsimus, quoniam, cum disceptatio esset de terra de Campiniaco, que nostra est, jnter nos et Fulcaldum, Senonis, ante presentiam domni Demberti  , Senonensis archiepiscopi, ad placitandum de supradicta terra convenimus. Ibi multis utrimque habitis rationibus, tandem placuit tam nobis quam ipsi Fulcaldo, quatinus adquiesceremus his que juraret Galterus, Burchardi filius, de supradicta terra et de consuetudinibus quas in ipsa terra ipse Fulcaldus liabere debet, ne amplius disceptatio sit inter nos et ipsum de terra. Statutum est autem ut sacramentum illud fieret apud Vernoun, in presentia nostra et nostrorum hominum. Huic autem constitutioni sacramenti predicti fuit domnus Dembertus archiepiscopus, Stepbanus prepositus, Ansellus archidiaconus, Girardus arcbidiaconus, Galterus archidiaconus, Hugo precentor, Hilduinus noster concanonicus... Laici etiam isti ex parte nostra fuerunt : Manasses de Serginniaco, Galterus prepositus. .. Godefridus noster major, Stepbanus de Cellis. Ex parte autem Fulcaldi fuerunt Deimbertus, Havinus, Wibertus de Campiniaco,... Paganus de Varennis, Hilduinus de Campellis. Cum autem a Senonis apud Vernoun convenissemus, pro sacramento supradicto, disratiocinatum est primitus ab ipso Galtero supradicto quid ipse juraret. Dixit autem quia in manu firma nicbil ipse Fulcaldus habere debet in terra predicta, nisi minam avene pro salvatione, si hospes ibi fuerit aut ad hospitalitium aliquis eam tenuerit. Si de hoc Fulcaldo injustitia fiat, faciet clamorem ministro canonicorum Sancte Marie, et si ipse minister de hoc sibi justitiam facere noluerit, ipse Fulcaldus sibi postea justitiam faciet. In terra de vineis Grimaldi et Nerberti nicbil prorsus habet ipse Fulcaldus. In alia terra de Campiniaco, si hospes ibi fuerit aut ad hospitalitium aliquis eam tenuerit, de hospite vel de hospitalicio habebit Fulcaldus duos panes et duos capones et duas minas de avena et duos denarios. Et ubi ipse hoc capiet, canonici Sancte Marie capient quatuor denarios de censu, duos in festo sancte Columbe et duos in medio marcio. In ista etiam terra si latro captus fuerit, erit Fulcaldi, et sanguis et incendium et justitia sua; et terraticum erit Sancte Marie, et decima inter sacerdotes de Vernoo et de Cellis. Ab ipsis etiam hospitibus et ab eis qui terram ad hospitalicium tenuerint, corveas et quadrigatum et talliones et demandationes habebimus, et ipse Fulcaldus. Hanc autem terram dabit Fulcaldus aut minister ejus ad hospitalitium aut ad laborandum , nec pro dono aliquid habebit, nisi denarium, ad emendam denar atam vini. Si autem cupiditate majoris precii terram dare noluerit, reddet canonicis Sancte Marie terraticum; fructum autem terre habebit ille in cujus hospitalitio erit, et fructus, qui non erit in hospitalitio, erit canonicorum Sancte Marie. Et si latro ad fructum captus fuerit, erit Fulcaldi, et justitiam faciet. Hoc autem juravit ipse Galterus, vidente et audiente Fulcaldo et his qui nobiscum et qui cum eo erant apud Vernoun.
