In nomine Domini. Amen. Per hoc presens publicum instrumentum cunctis pateat evidenter, quod, anno ejusdem mccc duodecimo, indictione xia, mensis januarii die xxva, videlicet die jovis in festo conversionis beati Pauli apostoli, pontificatus sanctissimi patris et domini nostri, domini Clementis, divina providentia pape V, anno octavo, Parisius, in vico qui dicitur vicus Presbiterorum, in domo Reginaldi Burserii, alias dicti Lanerii, sita in terra et dominio reverendi patris domini Parisiensis episcopi, contigua, ex una parte, domui Guillelmi dicti Vaneron et, ex alia parte, domui relicte et heredum defuncti Symonis dicti Dandin, in mei notarii publici ac testium infrascriptorum presentia personaliter constitutis discretis viris domino Guillelmo de Podio, ballivo, et Nicholao de Edera, preposito reverendi patris et domini, domini G., Dei gratia Parisiensis episcopi predicti, ex una parte, et Johanne Pagani, clerico prepositi Parisiensis, a viro provido et discreto Johanne dicto Ploiebauch, nunc preposito prepositure Parisiensis, ad hoc, ut asserebat idem Johannes, deputato et misso, ex altera, idem Johannes Pagani, nomine dicti prepositi Parisiensis, ut dicebat, resaisiendo locum et domum predictas, pro jure dicti domini Parisiensis episcopi in hoc servando, de rebus et bonis olim ad Englebertum Picardi et Suam ejus uxorem, dum viverent in domo predicta commorantes, spectantibus, per dictum prepositum Parisiensem seu ejus mandatum, pro quibusdam ab ipsis conjugibus, ut dicebatur, commissis, ibidem captis et levatis et ab inde aportatis, deposuit, tradidit et dimisit, in signum resaisitionis seu restitutionis predicte, et de mandato superiorum, ut dicebatur, supra quandam arcam, in dicta domo existentem, quadraginta florenos parvos auri, tam Florentinos quam alios, ab ipsis ballivo et preposito dicti domini Parisiensis episcopi receptos et per eundem prepositum domini Parisiensis episcopi predicti computatos et numeratos, pro resaisitione predicta; dicens etiam dictus Johannes Pagani quod dictam resaisitionem seu restitutionem faciebat vice et auctoritate ac de mandato Parisiensis prepositi supradicti. Actum anno, indictione, mense, die, pontificatu et loco predictis. Presentibus viris discretis magistro Egidio de Giffo, officiali curie Guillelmi in ecclesia Parisiensi archidiaconi, domino Egidio de Monte Forti, presbitero, ejusdem curie sigillifero; Radulpho dicto Medietario, Girardo de Margis, Roberto dicto Joie et Gaone dicto la Guete, clericis, Guillelmo de Nigella, Girardo de Furno, serviente gueti Parisiensis, Colino Martini, Reginaldo de Aneto, Johanne Geolario, Guillermo Vanerio et Reginaldo Lanerio, predictis Thoma Renardi et Aleneta Normanna, pluEgidius, officialis predictus, qui premissis, una cum notario publico infrascripto et prescriptis testibus, presentes interfuimus, sigillum curie nostre, una cum signo solito et subscriptione dicti notarii, litteris presentibus apponi fecimus, in testimonium premissorum. Et ego Johannes dictus Louvat de Carone, clericus Baiocensensis diocesis, etc.
