Philippus, Dei gratia Belvacensis et Odo, Parisiensis episcopi, omnibus presentes litteras inspecturis in Domino salutem. Notum facimus quod , cum inter nos contencio verteretur super limitibus Belvacensis et Parisiensis episcopatuum, in loco de Moynel, a parte orientali, prope capud ecclesie; tandem ad locum personaliter accessimus, et in presentia nostra, et abbatum Vallis Beate Marie, et sancti Justi, et de∆rrneriis, et multorum aliorum bonorum virorum, facta inquisitione diligenti a vicinis utriusque episcopatus, pari voluntate et consensu, limites distinximus et metas in hunc modum posuimus : ad originem fontis de Moynel, qui est in stagno fratrum, primam metam lapideam; secundam ex directo in calceia; tertiam in campo subteriori; quartam et ultimam sub quercu ex directo, que est juxta murum qui claudit ortos fratrum, et juxta quemdam rivulum qui emanat a fonte predicto; ita quod id quod est a parte ecclesie est in episcopatu Belvacensi, id quod est ex alia parte est in episcopatu Parisiensi, ceteris terminis et limitibus episcopatuum predictorum in eo statu manentibus in quo erant Quod ut ratum permaneat et inconcussum, presentem cartam sigillorum nostrorum munimine roboravimus. Actum anno incarnati Verbi millesimo ducentesimo n, mense novembri, in crastino sancti Martini.
