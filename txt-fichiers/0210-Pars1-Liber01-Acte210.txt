Anno Domini MCCLX octavo, die martis post festum Martini hyemalis, dominus Johannes, filius regis Francie, comes Nivernensis, venit et fecit homagium domino Stephano, episcopo Parisiensi, in domibus episcopi Parisiensis, in aula superiori, de castro et castellania Montis Gaii, sicut feodum debet; et est homo ligius episcopi Parisiensis ratione dicti feodi. Fuit investitus per anulum aureum. Hic portat. Et pro ipso dominus Anjorrandus de S. Remigio portavit dominum episcopum die dominica ante festum S. Dyonisii anno predicto; excusavit enim se idem dominus Johannes per litteras patentes. Quando fecit homagium, fuerunt presentes magister Philippus de Catreco; Bartholomeus de Regio; dominus Petrus, frater dicti Johannis; frater Petrus de Trinitate, capellanus regis; dominus Arnulphus de Courferaut, dictus Boiliaue, prepositus Parisiensis, etc.
