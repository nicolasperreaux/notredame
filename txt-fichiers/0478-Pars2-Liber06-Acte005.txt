Ego Bernerus CXXXVI decanus et Stephanus archidiaconus, Spedone prepositus , et totus sancte Parisiensis ecclesie conventus, tres molendinos apud Spedonam, duos videlicet Sancte Marie et tertium Sancti Chrislophori, Roberto, majori de Spedona, et Tescie, uxori sue, et uni heredi suo tantum, Roberto videlicet, eorumdem filio, habendos et possidendos concedimus; ita videlicet ut sexdecim modios annone, medium frumenti et medium molturengie, singulis annis, in istis terminis, ad natale Domini septem modios, et septem ad Pentecosten, et duos ad festum sancti Petri, in principio augusti, nobis persolvant. Si vero dominus Stephanus, qui in vita sua predictos molendinos possessurus est, obierit, vel ecclesie nostre eos habendos in vita sua concesserit, ecclesia nostra duos modios et dimidium annone, medium frumenti et medium molturengie persolvet, singulis annis, hospitali Sancti Christo fori. Ad predictos autem molendinos omnes hospites terre nostre, que ad Spedonam pertinet, per bannum ire jubemus.
