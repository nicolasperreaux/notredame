Anno Domini MCCXX octavo, mense julio, in festo sancti Sansonis confessoris, recepit dominus Willelmus, Parisiensis episcopus, dominum Theobaldum de Bello Monte in hominem ligium, de feodo medietatis Lusarchiarum et pertinendis; hoc expresso exparte episcopi, quod jus episcopi salvum esset, nec fieret episcopo prejudicium per receptionem istius hommagii, de aliquo jure quod episcopo competeret ante hommagium, sive contra personam dicti Th., sive contra res ejus vel feoda. Et hanc expressionem recepit dictus Thomas, presentibus decano, cantore, archidiacono, Galfrido, magistro Alberico officiali, magistro Odone de Garlanda, magistro Hemerico et Odone clerico de domo episcopi. Et investitus fuit per anulum aureum, quem presendaliter habuit.    Dominus Radulfus de Silvanecto, frater Guidonis budcularii, fecit eodem die homagium ligium de medietate Lusarchiarum et de pertinendis , et fuit revestitus per anulum aureum quem recepit.    Dominus Matheus de Monmorenciaco fecit homagium, sicut feodum debet, de hoc quod tenet apud Sanctum Marcellum, juxta Sanctum Dionisium. Idem fecit homagium de hoc quod emit a domino Stephano de Sacro Cesare apud Confluentium.    Petrus de Bitisiaco miles, fecit homagium Willelmo, episcopo Parisiensi, de omnibus illis que habet Parisius, in domibus et in aliis, et de terra quam habet ad campos in Villa Episcopi; que omnia tenet ab eo, sicut recognovit ipse miles, et debet roncinum de servitio .   Willelmus Barbeta fecit homagium domino Willelmo, episcopo Parisiensi, de x libratis quas emit in transverso de Confluentiis. Item, idem Willelmus Barbeta fecit homagium ipsi episcopo de centum solidatis quas emit in transverso de Confluentiis.   Gilo de Versallis fecit hommagium Willelmo, Parisiensi episcopo, sicut feudum suum debet, et tenetur infra XL dies dicere ipsi episcopo feudum ipsum, et fecit ei homagium ipsum, salvo jure fratris sui, si cederet in partem ejus.
