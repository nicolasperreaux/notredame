Stacionem Sancti Laurencii facit prior Sancti Lacari Parisiensis, de sexaginta et uno frustis porcinis et de quatuor membris bovinis, duobus anterioribus et duobus posterioribus, melioribus que poterunt inveniri. Et magister Albericus debet, pro domo sua, alia duo membra bovina, unum anterius et unum posterius, meliora que poterunt inveniri; ei pro istis duobus membris, debet decem solidos ista domus, que est sita ante domum Johannis archidiaconi, in cuneo vici, prout itur ad Secanam, versus Graviam, quam tenet Octobonus cardinalis. Que omnia dividuntur omnibus participantibus, sicut in simplici stacione : hoc retento, quod sexaginta et unum frusta porcina canonicis et vicariis distribuuntur; ita quod quelibet eorum stacio integra habet unum frustum porcinum, et dimidia stacio habet ad racionem suam, et matricularius laicus duo. De bove quidem fiunt inis frusta et unum, que valent triginta solidos; de quibus, sexaginta et unum dantur illis qui habuerunt sexaginta et unum frusta porcina, ad racionem qua illa perceperunt. De remanentibus, habent, matricularius laicus duo, celerarius duo, pannetarius duo, coqus duo, due excubie tres et dimidium simul, et duo minores servientes de coquina tria frusta simul, et alii duo minores servientes duo simul, garnetarius unum et dimidium, presbiter Sancti Laurencii duo frusta, qui habet unam stacionem in pane et vino et carne bovina. Notandum est, quod sexaginta et unum frusta porcina valent quatuor libras et dimidiam et decem et octo denarios, frusto valente decem et octo denarios; de bove, frusto valente quatuor denarios, sexaginta et unum frusta valent viginti solidos et quatuor denarios, et viginti frusta, que remanent, valent sex solidos et octo denarios; et ita remanent duo solidi et septem denarii et obolum. Canonici autem camerarii habent, pro feodis suis, quisque, duos solidos, coqus ii solidos, et, pro aqua calefacienda, quatuor denarios et obolum; tres minores servientes de coquina, quilibet, duodecim denarios. Sic stacio valet viginti octo denarios, pro carne et vino, scilicet, pro carne, viginti duo denarios, et sex denarios, pro vino. Summa pro carne porcina, pro feodis et aqua calefacienda, centum solidi et decem denarii et obolum; et pro quatuor membris bovinis, viginti solidi; pro vino, triginta quatuor solidi et octo denarii, sine presbitero Sancti Laurencii, qui habet, pro vino, sex denarios a priore. Et hec predicta reddit prior Sancti Lagari. Item, pro duobus membris bovinis que reddit magister Albericus, decem solidi. Summa pro triginta et tribus sextariis vini que prior debet, triginta quatuor solidi et octo denarii, sine presbitero Sancti Laurencii. Panem quoque reddet idem prior, sicut est consuetum, scilicet, tres minas boni frumenti. Summa tocius prioris preter bladum, septem libre et decem et quinque solidi et sex denarii et cbolum, excepto presbitero Sancti Laurencii, qui habet a priore sex denarios, pro vino, et excepto preposito Magni Pontis, qui habet a priore quatuor denarios et obolum.  Notandum est, quod prepositus Magni Pontis habet annui redditus, in domo domini episcopi, in natali Domini, centum ova et unum quarterium piperis et unum rasellum salis et sex denarios, pro hastis, et obolum. In purificacione beate Marie, totidem; in Pascha, totidem; in assumpcione beate Marie, totidem. Item, habet idem prepositus, in domo episcopi, in Penthecosten, quatuor denarios et obolum, pro hastis; in nativitate beate Marie, totidem pro hastis. Item, habet prepositus, in festo sancti Dionysii, in stacione Sancti Victoris, quatuor denarios et obolum, pro hastis; item, prepositus, in festo sancti Benedicti estivallis, in stacione ejusdem, quatuor denarios et obolum, pro hastis; in festo sancti Laurencii, in stacione Sancti Laxari, totidem; in festo sancti Mederici, in stacione ejusdem sancti, totidem. Item, habet prepositus, in festo sancti Eligii, in decembri, in stacione ejusdem, vi denarios, pro hastis; in festo sancti Christofori, in stacione domus Dei, sex denarios et obolum, pro hastis. Consequenter videndum est de stacionibus nummorum, que sunt sexaginta et octo, a festo sancte Auree infra festum sequens sancte Auree, anno revoluto, annis singulis, persolvende : quarum alie sunt de septem denariis; et in quibusdam earum percipiunt quinque canonici de Passu quinque staciones, et in quibusdam earum nichil percipiunt. Item, alie sunt de septem denariis; in quibusdam earum percipiunt predicti canonici de Passu quinque staciones, et in quibusdam earum nichil percipiunt. Ille autem que sunt de sex denariis, in quibus canonici de Passu percipiunt, constant de triginta quinque solidis et septem denariis et obolo. Alie de sex denariis, in quibus ipsi nichil percipiunt, constant de triginta tribus solidis et uno denario et obolo. Item, ille que sunt de septem denariis, in quibus canonici de Passu percipiunt, sunt de quadraginta uno solidis et sex denariis et obolo. IIle vero, que sunt de septem denariis, in quibus canonici nichil percipiunt, sunt de triginta et octo solidis et septem denariis et obolo. Est et alia stacio in die Cene, de sex denariis et uno pane. Iste staciones dicuntur minores staciones; et sunt omnes de sex denariis pro carnibus, tribus exceptis, que sunt de septem denariis, preter panem et vinum. Notandum est, quod qui in stacionibus carnium integras staciones percipiunt, et in istis percipiunt integras, et qui duplices, duplices, et qui dimidias, dimidias, excepto celerario, qui, in stacionibus panis et vini, duplices percipit staciones, sed in carnibus et denariis pro carnibus non excrescit, simplices percipiens staciones; exceptis camerariis canonicis, qui similiter percipiunt unam stacionem simul in pane et vino, sed in stacionibus de carnibus, nichil percipiunt, preter feoda sua, et, uterque, unum parvum panem et unam quartam vini. Verumptamen septem minores servientes non percipiunt in stacionibus de nummis, nisi solummodo tresdecim denarios et obolum, nec in statoni cionibus de sex denariis, nec in stacionibus de septem denariis, videlicet, due excubie quatuor denarios et obolum, duo minores servientes de coquina tres denarios, alii duo minores servientes tres denarios, garnetarius tres denarios. Similiter, in pane, due excubie percipiunt unum magnum panem et unum parvum insimul, duo minores servientes de coquina, quilibet, unum parvum panem; hostiarius unum parvum, garnetarius unum magnum, ponderator stacionum magnum, et coajutor ejus unum parvum. Similiter, in vino, due excubie, duas mensuras magnas et duas parvas insimul, et quatuor minores servientes, quilibet, unam mensuram magnam, et garnetarius duas magnas. Item, camerarii canonici habent, in stacione denariorum, unam stacionem insimul, et in pane et vino, quilibet, Ie unum parvum panem et unam quartam vini. Notandum est eciam quod, in stacione denariorum, in qua canonici de Passu percipiunt, vinum valet viginti quinque solidos obolo minus, si vinum sit ad octo denarios; et quatuor denarii pro stacione dentur. In stacione vero, in qua canonici de Passu nichil percipiunt, vinum valet viginti tres solidos et tres denarios et obolum, si vinum sit ad octo denarios; et quatuor nummi dantur pro una simplici stacione. Tunc autem due excubie habent, pro vino, sex denarios, garnetarius tres denarios et obolum, quatuor minores servientes sex denarios, quilibet, tres obolos. Item, sciendum est, quod in stacione denariorum, in qua canonici de Passu percipiunt, si vinum sit ad duodecim denarios, et sex denarii dentur pro stacione, tunc vinum valet triginta et septem solidos et iI denarios. In stacione vero, in qua canonici de Passu nichil percipiunt, vinum valet triginta quatuor solidos et octo denarios, si vinum sit ad duodecim denarios, et sex denarii dantur pro una simplici stacione. Si vero vinum sit ad viginti denarios, tunc valet vinum quinquaginta et novem solidos et ii denarios; et, si canonici de Passu percipiunt, quinquaginta denarii supra adduntur. Tunc quidem due excubie habent, pro vino, octo denarios insimul, garnetarius quatuor denarios, et quatuor minores servientes octo denarios simul, quilibet, duos denarios. Item, notandum est, quod in simplici stacione vini, sunt duo modia et dimidium sextarium vini. Nota quid sit stacio simplex. Simplicem stacionem voco, in qua illi tantum percipiunt, qui sunt de ecclesia, et non extranei, et non sunt pastus, nec pares pastibus, vel quasi pares. In stacione hospicii Dei, sunt triginta sex sextaria una quarta minus, que valent triginta octo solidos ad duodecim denarios. In pastibus episcopi, sunt duo modia et octo sextaria. Item, sciendum est, quod in simplici stacione carnis, sunt sexaginta quatuor staciones, preter quatuor frusta et dimidium, que septem minores servientes percipiunt. In simplici vero stacione vini et panis, sunt sexaginta sex panes magni, et preterea tres magni panes et quinque parvi, quos percipiunt septem minores servientes; et ita omnes panes unius simplicis stacionis sunt lxxi et unus parvus panis. Quando vero canonici de Passu percipiunt, sunt sexaginta et sexdecim panes et unus parvus. Duo camerarii clerici habent unam stacionem, et celerarius unam, de stacionibus in nummis; quod non habent in stacionibus carnium.
