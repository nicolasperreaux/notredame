Ego Robertus, Dei gratia Beati Germani de Pratis humilis abbas, universis presentes litteras inspecturis salutem in Domino. Noverit universitas vestra, quod venerabilis Mauricius, Parisiensis episcopus, donavit nobis et ecclesie nostre Isabel, ancillam suam, in uxorem Roberti, hominis nostri, ita ut, nec ipsi aliquid in ea neque in descenden tibus ex ea filiis vel filiabus liceat in posterum vendicare. Nos quoque domino Parisiensi episcopo, in commutatione predicte ancille sue, donavimus Emelinam, ancillam nostram, in uxorem Guarini, hominis sui similiter, ut neque ecclesie nostre neque nobis aliquid in ea neque in descendentibus ex ea filiis vel filiabus liceat in posterum vendicare. Quod ut ratum permaneat, sigillo nostro precepimus roborari.
