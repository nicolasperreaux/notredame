P. Dei gratia Parisiensis episcopus, omnibus presentes litteras inspecturis, salutem in Domino. Notum facimus quod, cum ecclesia de Nosiel, salubri bonorum consilio, ab ecclesia de Susciaco sit decisa, et donacio ecclesie de Succiaco ad capitulum Parisiense pertinere noscatur, nos volumus et concedimus donacionem predicte ecclesie de Nosiel ad prefatum capitulum Parisiense similiter in perpetuum pertinere. Ut igitur hoc perpetuo perseveret, has litteras fecimus nostri sigilli testimonio communiri. Actum anno Domini mcc octavo decimo, mense junio.
