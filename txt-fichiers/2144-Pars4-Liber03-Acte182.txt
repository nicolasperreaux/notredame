Stacio Sancti Christofori, quam facit hospicium Dei, constat de viiia et decem frustis; de quibus, canonici et vicarii, matricularius laicus, panetarius, celerarius, coqus, percipiunt vita et octo. De residuo, fratres hospicii Dei habent septem frusta, et presbiteri Sancti Christofori tria frusta, et septem minores servientes duodecim frusta, videlicet, due excubie quatuor frusta et dimidium, duo minores servientes de coquina tria frusta; alii vero minores servientes tria frusta, garnetarius unum frustum et dimidium. Camerarii canonici nichil percipiunt, racione camere; sed coqus habet, pro feodis suis, duos solidos tantum; et tres minores servientes de coquina, quilibet duos solidos, pro feodis suis. Item, coqus habet sex denarios et obolum, pro aqua calefacienda. Hospicium Dei habet interiora. Panis reddetur, sicut est consuetum, et vinum similiter, scilicet, duo modia et quatuor sextaria, una quarta minus. Summa nummorum pro carnibus, non computatis septem frustis que habet hospicium Dei, est, undecim libre et tres solidi et sex denarii et obolum. Summa tocius : tresdecim libre et decem et octo denarii et obolum. Summa vini est, triginta octo solidi, computatis presbiteris Sancti Christofori, qui habent tres quartas vini.
