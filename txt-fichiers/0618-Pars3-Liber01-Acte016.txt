In nomine Patris et Filii et Spiritus Sancti, Amen... Ego itaque Goifridus, Dei gracia Parisiorum episcopus, in capitulo Parisiensis ecclesie, inter canonicos nostros residens,... decrevi quasdam consuetudines, quas in vico qui dicitur Orliacus non secundum karitatem diu possederam, necessarium esse et utile penitus dimittendas; quod et feci, et nunquam ab aliquo successorum meorum repetendas anathemate confirmavi. Habebant autem et canonici in eadem villa consuetudines, quas, socia karitate me sequendo, nunquam ab aliquo repetendas similiter dimiserunt. Erat autem consuetudinis Parisiensi episcopo, quod, secundum possibilitatem uniuscujusque rustici prefate ville, quot septem denarii vellet, sibi dabantur mense marcio, totidem vini modios in subsequentibus vindemiis reddere cogebatur episcopo. Erat et canonicorum similis, sed octonis denariis, vini coemptio. Erat eciam quod, sine communi ministrorum concordia, usque ad festivitatem beati Martini, que est mense novembri, vendendi vinum nulla dabatur ex consuetudine liceneia. Preterea requirebantur ex consuetudine, in vindemiis, lombi porcorum in macello venalium. Requirebantur etiam et episcopo moissine uvarum due. Hec igitur omnino destruenda precepi et precepto destruxi, et, ne amplius ibi fieret talis ex consuetudine vini coemptio, nec hujusmodi vendendi detencio, nec ista lomborum et uvarum feda repetitio, modis omnibus interdixi. Si quis autem, etc. S. Goiffridi episcopi. S. Fulconis decani. S. Waleranni precentoris. S. Drogonis archidiaconi. S. Joscelini archidiaconi. S. Rainaldi archidiaconi. S. Walteri, Meldensis episcopi Wlgrinus cancellarius scripsit.
