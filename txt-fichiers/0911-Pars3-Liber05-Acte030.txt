Universis presentes litteras inspecturis, officialis curie Parisiensis, salutem in Domino. Notum facimus quod, in nostra presentia constituti, Johannes dictus Morim, de Fossatis, et Avelina, ejus uxor, asseruerunt et recognoverunt in jure, coram nobis, voluntate spontanea, non coacti et ex certa scientia, sub juramento coram nobis corporaliter ab eisdem prestito, se ac parentes et antecessores eorum esse ac fuisse homines de corpore venerabilium virorum decani et capituli Parisiensis et ecclesie Parisiensis, a tempore a quo non extat memoria. In cujus rei testimonium, ad petitionem ipsorum Johannis et Aveline, sigillum curie Parisiensis litteris presentibus duximus apponendum. Datum anno Domini mcc septuagesimo secundo, die dominica post festum beati Martini estivale.
