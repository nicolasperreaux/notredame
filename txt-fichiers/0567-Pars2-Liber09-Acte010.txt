Guillelmus, Dei gratia episcopus Parisiensis, omnibus presentes litteras, etc. Noverit universitas vestra quod, cum Baudricus Rufus, filius Durandi defuncti, homo capituli de corpore, jam contraxisset cum Ysabelli, filia Laurentii le cloutier, femina nostra de corpore; et Aurricus, filius Hugonis, homo noster de corpore, contrahere vellet cum Constantia, filia Durandi defuncti, femina capituli de corpore; ita fuit ordinatum, consensum et abprobatum ab utraque parte, inter nos et capitulum memoratum, quod dicti Baudricus et Ysabellis et tota progenies eorum, jam suscepta et suscipienda in posterum, homines de corpore capituli Parisiensis erunt, et in ejus liominio perpetuo remanebunt; Aurricus vero et Constantia et tota progenies eorum homines de corpore nostri erunt, et in nostro hominio perpetuo remanebunt. In cujus rei testimonium, etc. Actum anno Domini MCCXX VIII, mense novembri.
