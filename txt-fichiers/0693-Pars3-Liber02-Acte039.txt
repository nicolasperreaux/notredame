Universis presentes litteras inspecturis, officialis Parisiensis, salutem in Domino. Noveritis quod, in nostra presencia constituti, Philippus de Rosci, miles, Agnes, ejus uxor, Symon de Vitriaco, Maria, uxor ejus, et Eliaabeth, relicta defuncti Guillelmi de Clmo, militis, recognoverunt se vendidisse in manu mortua capitulo Parisiensi, pro precio quatuor viginti librarum Parisiensium, solutarum eisdem, res inferius annotatas, quas suas et tales esse et sic se habere asseruerunt, prout inferius est subscriptum, et, si inveniretur aliquis defectus in eis, restituere tenebuntur; videlicet : dicti Philippus et ejus uxor, campipartum triginta arpentorum terre, site in territorio de Lespine de Haugueron, ex una parte vie, et ex altera parte de subtus viam versus Plessei, et duas costumas que dreitures vulgariter appellantur, quarum utralibet continet unum sextarium avene et duos capones et dimidiam minam frumenti. Ambe vero continent decem et octo denarios renduales; scilicet altera sex, et illam debent Symon Male Terre et heredes defuncti Guillelmi de Fossato, racione terrarum quas habent au Perier dAunay; reliqua vero continet duodecim denarios, et illam debent Robinus Durdos et Michael major, quilibet medietatem, racione terrarum quas habent in dicto territorio de Lespine. Recognoverunt etiam dicti Philippus et ejus uxor se, cum omnibus supradictis, eidem capitulo vendidisse duos solidos de champartache super triginta arpentis predictis et sex de censu super dimidio arpento prati, siti in Mer Morte, quod scilicet pratum tenent heredes defuncti Durandi de Ceaus; et duodecim denarios de censu super quindecim arpentis nemoris, quod dicitur Cheine Percie, quod nemus tenet Helloins Bociaus; et unum feodum, quod tenet Symon Male Terre, in terris et nemoribus que habet a le Broce; et unum arieiresfief, quod tenet Symon de le Lambiquiniere, in terris quas habet circa domum suam. Supradicta omnia recognoverunt dicti Philippus et ejus uxor se vendidisse capitulo antedicto, et eciam omnia alia bona quecunque habebant vel habere poterant usque modo, et quecunque usque in hodiernum diem competebant eisdem in parrochia de Chasteneio, pro precio sexaginta librarum Parisiensium de quatuor viginti libris predictis; quas sexaginta libras se confessi sunt recepisse, nomine vendicionis predicte. Symon vero et Maria, ejus uxor, et Eliaabeth predicti recognoverunt se vendidisse capitulo sepedicto, pro precio viginti librarum Parisiensium de quatuor viginti predictis, sibi solutarum nomine vendicionis istius, campipartum triginta arpentorum terre simul et pro indiviso, conjunctorum cum triginta arpentis superius recitatis, et duas costumas que droitures vulgariter appellantur; quarum utralibet continet unum sextarium avene et duos capones et dimidiam minam frumenti et duodecim denarios renduales, quarum eciam alteram debent heredes deffuncti Johannis de Noereio, racione terrarum quas habent in dicto territorio de Lespine, et alteram habent in sepedicto territorio de Lespine. Recognoverunt eciam dicti Symon, Maria et Elicabeth se dicto capitulo vendidisse duos solidos de camparragio super triginta arpentis terre predictis, in quibus scilicet camparragium, ut dictum est, obtinebant, et octo solidos Parisienses minus tribus denariis de censu, quos dat Symon de le Lambequiniere, racione culturarum quas habet ante domum suam et racione nemorum que habet subtus domum suam. Recognoverunt etiam dicti Symon, Maria et Elicabeth se vendidisse capitulo sepefato novem denarios de censu, quos eis debebant, ut ipsi dixerunt, Petrus Liber, Symon de Turre, de Meudon, Robertus le Marreglier, Helloins Bociaus, videlicet, quilibet novem pictavinas, racione quorumdam nemorum que rios de censu quos debebat eis, ut dicebat, Symon Male Terre, racione unius arpenti quod habet a la Broce. Que omnia dicti Symon, Maria et Eliaabeth pro indiviso se asseruerunt tenuisse et habuisse; ita tamen quod tantummodo sexta pars predictorum ad eandem Eliaabeth pertinebat. Recognoverunt eciam proximo predicte persone se vendidisse capitulo antedicto quatuor solidos et quatuor denarios de capitali censu, super viginti sex arpentis terre, que habent apud Chastenai, videlicet, novem ante Lambequiniere et tresdecim in Longa Valle et quatuor subtus Brocam, et super dimidio arpento prati, quod est in Mer Morte. Que omnia memorati Symon, Maria et Eliaabeth, pro precio viginti librarum de quatuor viginti predictis, recognoverunt vendidisse capitulo sepedicto; de quibus viginti libris recognoverunt sibi plenarie esse satisfactum. Vendicionem omnem predictorum voluerunt et laudaverunt et ei consenserunt, coram nobis, dicti Philippus et ejus uxor, a quibus dicti Symon et ejus uxor et Eliaabeth tenebant in feodum omnia supradicta, sicut omnes predicti coram nobis recognoverunt; dicti autem Symon et Maria tenebant viginti sex arpenta predicta in feodum a dictis Philippo et ejus uxore et modo tenent ea, sub annuo censu dictorum quatuor solidorum et quatuor denariorum a capitulo antedicto, prout superius est expressum. Promiserunt eciam coram nobis Philippus et ejus uxor suprascripti se deffensuros et garantiaturos dicto capitulo omnia supradicta, sicut primi domini feodi eorumdem. Ad hec Teobaldus de Balneolis et Margarita, uxor ejus, a quibus dicti Philippus et ejus uxor tenebant in feodum omnia supradicta, scilicet, tam ea que ipsi Philippus et ejus uxor quam etiam alia que dicti Symon, Maria et Eliaabeth, ut dictum est, vendiderunt, et domnus Philippus de Brounai et Isabellis, ejus uxor, a quibus dicti Theobaldus et ejus uxor tenebant in feodum omnia supradicta, voluerunt et laudaverunt omnia suprascripta, et consenserunt eisdem in manu mortua et sine aliqua redibencia in perpetuum ab eodem capitulo possidenda; et promisit quilibet omnium predictorum, venditores silicet sicuti venditores et alii sicuti domini feodorum, se defensuros et garantiaaturos eidem capitulo, in manu mortua et sine redibencia aliqua, omnia et singula supradicta, et contra in aliquo per se vel per alios non venturos, et dampna et expensas que, occasione alicujus defectus, deffensionis vel garentie, super predictis, dictum capitulum sustineret, ex integro resarcire, fide super hiis omnibus in manu nostra prestita corporali. Ad hec dictus Philippus de Brounay, qui omnia predicta asseruit de feodo suo movere et teneri in feodum ab eodem et se a reverendo patre episcopo Parisiensi tenere in feodum antedicta, se eidem capitulo specialiter obligavit, fide prestita corporali, quod contra Ferricum Bateste et ejus uxorem et generaliter, ut dictum est, contra omnes defendet et garantiaabit, in manu mortua et sine aliqua redibencia, premissa omnia capitulo memorato, sicut dominus feodi, sicut superius est expressum; hoc salvo, quod quam cito dicti Ferricus et ejus uxor consencient et laudabunt omnia supradicta, quantum erit in eis, et quod contra non venient per se vel per alios in futurum, et hoc sine aliquibus expensis dicti capituli. Erit liber et immunis idem Philippus de Brounay, quantum ad garentiam et defensionem, contra eosdem Ferricum et ejus uxorem ferendas. Denique dicti Philippus de Brounay et ejus uxor, Theobaldus de Balneolis et ejus uxor, pro istis laudacione, consensu, garentia et defensione, habuerunt a capitulo sepedicto quadraginta novem libras Parisienses, de quibus dicti Philippus et Theobaldus recognoverunt sibi plenarie satisfactum. De supradictis omnibus tenendis et complendis constituerunt se plegios seu fidejussores, pro dicto Philippo de Rossiaco, Egidius de Rossiaco, frater ejus, fide prestita corporali, et Odo de Cruce, scutifer, fide similiter prestita corporali, et Henricus de Janiaco, miles. Pro dicto autem Symone constituerunt se fidejussores pater ipsius Symonis et avunculus Symonis antedicti, fide interposita corporali. In cujus rei memoriam, presentes litteras fecimus sigillo Parisiensis curie consignari. Actum anno Domini mcc tricesimo sexto, mense octobri.
