Gregorius episcopus, servus servorum Dei, ad perpetuam Dei memoriam... Sane nuper accepimus quod nonnulli ex canonicis ecclesie Parisiensis, que inter alias regni Francie ecclesias honorabilis multum existit, dum in ea divina celebrantur officia, introitum in choro in principio misse et servicii pro defunctis duntaxat faciunt, et statim exeunt, eundo per ecclesiam invicem obloquentes; ita quod videtur eos eandem ecclesiam et servicium divinum minus debite venerari. Nos igitur in premissis , prout ex debito tenemur pastoralis officii, salubriter providere volentes, auctoritate apostolica, tenore presentium statuimus et etiam ordinamus, ut quilibet ex canonicis dicte ecclesie, qui in missis, a fine introitus usque ad ultimum Agnus Dei, et in commemoratione defunctorum que officium mortuorum appellatur, a fine primi psalmi matutinarum usque ad finem ultimi responsorii inclusive, continue non permanserit, distributionibus hujusmodi hore omnino careat, et sit privatus eo ipso , privilegiis apostolicis... non obstantibus, etc. Datum Avinione, mi idus aprilis, pontificatus nostri anno quinto.
