Ego Mauricius, Dei gratia Parisiensis ecclesie episcopus, notum fieri volumus universis tam presentibus quam futuris, quod Hugo Malvias et Gondrea, uxor ejus, vendiderunt nobis pro LX libris, vn hospites et censum annuum xxvi solidorum et dimidii, et quicquid apud Victoricium possidebant. Hoc autem ipse et uxor ejus in manu nostra refutaverunt, et uterque venditionem istam plevivit, et, fide interposita , se perpetuo garantire firmiter promisit. Mater etiam predicte Gondree hoc ipsum concessit, et Hugo de Lobiis, frater ejusdem Gondree id ipsum concessit et, fide interposita, plevivit. Johannes quoque de Curcellis, ad cujus feodum id pertinebat, ipse et concessit et laudavit. Huic autem venditioni presentes fuerunt, etc.
