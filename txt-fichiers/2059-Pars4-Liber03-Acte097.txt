 Ego N., canonicus Sancti Dyonisii de Passu, jurofidelitatem, reverenciam et obedienciam vobis, dominis meis, decano et capitulo Parisiensi, exhibere et impendere, ac residenciam, assiduitatem servicii in majori ecclesia me facturum bona fide, et in capella Sancti Dyonisii celebrare et ministrare in ordine meo, alternis ebdomadis, ac ad sacros ordines presbiteratus, quam citius potero, promoveri me faciam Choc habet locum, si non est sacerdos; et quod comparebo singulis annis in sancta synodo vestra, nisi racionabilis excusatio impediat; quam excusationem significabo vobis, dominis meis, infra quindenam post synodum, sub pena contra defficientes stabilita. Et sic me Deus adjuvet et hec sancta Dei evangelia.  Simile juramentum prestant canonici subdiaconi et diaconi, excepto quod jurant se facere promoveri ad ordines subdiaconatus et diaconatus, prout beneficium eorum requirit.
