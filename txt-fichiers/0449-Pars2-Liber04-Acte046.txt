Bartholomeus, permissione divina Parisiensis ecclesie minister indignus , etc. Cum dilecti filii cancellarius, succentor et capellanus Parisienses a nobis et predecessoribus nostris habere consueverint quilibet unum cereum, singulis annis, infesto Purificationis beate Marie, quos ad majorem missam eadem die offerre debebant, nos , ad preces ipsorum, prefatos cereos, a nobis et successoribus nostris singulis annis in perpetuum reddendos, eis et successoribus suis donavimus, et concessimus ut eosdem retinere valeant, et ex eis de cetero suam facere voluntatem, hoc tamen adhibito moderamine, quod cujuslibet cereus contineat dimidiam cere libram. In cujus rei memoriam, etc. Actum anno Domini MCCXXV.
