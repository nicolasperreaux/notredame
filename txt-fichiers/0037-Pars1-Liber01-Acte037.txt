Ego, Mauricius, Dei gratia Parisiensis episcopus, notum fieri volumus universis tam presentibus quam futuris, quod nos quicquid Theobaldus Quocherellus apud lvriacum habebat, tam in terris quam in vineis, quam in hospitibus et ceteris omnibus ad feodum nostrum pertinentibus, precio cxx librarum emimus. Hanc autem venditionem idem Theobaldus se ratam habiturum, et super hoc garantiam laturum, et tanquam fidejussorem responsurum, fidei interpositione, firmavit; et Nicholaus, frater ejus, fidem dedit, quod infra annum, in quo ipse fieret miles, hoc ipsum concederet et garantiret, si forte questio vel calumpnia super hoc emergeret. Hoc etiam soror eorum Adelina et maritus ejus Petrus Pastillus concesserunt et garantie fidem dederunt. Hoc ipsum fecit Cecilia, uxorpredicti Theobaldi, et Theobaldus Parvus, avunculus prefati Theobaldi, et Stephanus de Balisi. Hii autem omnes, ex parte ejusdem Theobaldi, fidejussores extiterunt. Ex parte vero uxoris ejus Cecilie et heredum ipsorum, Galterus de Boulum, pater ejus, se fidejussorem constituit. Huic autem rei interfuerunt quamplures clerici:... Joliannes, capicerius Sancti Clodoaldi; Garnerius, capellanus Victoricii; Theobaldus de Yvri al. de Viri, Odo de Pareyo; laici : Brunellus major, Helluinus decanus,... Matheus panetarius... Preterea Guido de Valle Grignosa et Thomas de Castris, se nobis fidejussores garentie, super conventione ista firmiter tenenda, concesserunt. Huic autem fidejussioni plures interfuerunt : magister Manerius, Remigius, decanus Sancti Germani; Renardus, capicerius Sancti Germani;... laici :... Maugerius, major Sancti Germani Autissiodorensis,... et plures alii... Actum coram multis, anno incarnati Verbi millesimo centesimo i. xix, episcopatus vero nostri anno nono.
