Universis presentes litteras inspecturis, officialis curie Parisiensis, salutem in Domino. Notum facimus quod, coram nobis, propter hoc, personaliter constitutus, dominus Johannes Lupi, perpetuus vicarius in ecclesia Parisiensi, procurator venerabilis et discreti viri domini Bernardi de Vannis, canonici ecclesie Rothomagensis et capellani perpetui capellanie fundate in ecclesia Sancti Johannis in Gravia Parisiensi, ad altare Sancti Nicholay, ibidem per defunctas Genovefam, filiam quondam defuncti Philippi Barbete, et Petronillam, olim ipsius defuncte Genovefe matrem;... asserens coram nobis jam dictus procurator, vice et nomine procuratorio predicto, quod, cum olim discretus vir defunctus dominus Garnerus de Corbolio, beneficiatus, dum vivebat, in ecclesia Sancti Mederici Parisiensis, et predictam obtinens capellaniam, sic in predicta Sancti Johannis in Gravia fundatam ecclesia, vice et nomine jam dicte capellanie et pro ipsa, diu litigasset contra executores defuncti magistri Galerani dicti Nicholay alias de Gravia, Britonis, qui diu dictam capellaniam tenuerat, et ipsius capellanie jura, redditus et possessiones dilabi et quasi penitus pereclitari negligenter obmiserat, ut dicebat, ad hunc finem quod per dictos executores super et de bonis dicti defuncti magistri Galerani jamdicta capellania dedampnificaretur super sic datis dampnis eidem competenter; tandem, super premissis omnibus inter dictum dominum Garnerum, vice et nomine quo supra, ex una parte, et jamdictos executores, vice et nomine executorio predicto, ex tores, nomine quo supra et ipsius defuncti magistri Galerani executorio condempnati fuerunt per illum qui potuit, ipsorum eciam super hoc interveniente consensu, in centum libris Parisiensibus, convertendis et implicandis in emptionem reddituum pro capellania antedicta... Qua condempnatione sic habita, predicti executores, habentes et tenentes, ut dicebant, inter cetera, de bonis dicti defuncti magistri Galerani, decem libras Parisienses annui et perpetui redditus non admortiaatas, captas et perceptas anno quolibet, quatuor terminis Parisius consuetis, super duabus domibus sese ad invicem contiguis seu intertenentibus, quas tenet et possidet ad presens, tanquam suas, Johannes dictus de Luduno, civis Parisiensis, sitas Parisius, ultra Magnum Pontem, in vico de Chesteau Festu, juxta crucem de Tyrouel, in terra, fundo et dominio temporali reverendi in Christo patris ac domini, domini nostri, domini Parisiensis episcopi;.. videlicet quadraginta solidos Parisienses super domo predicta, in qua moratur dictus Johannes de Lugduno, et octo libras Parisienses super alia domo predicta eidem contigua; quas quidem decem libras Parisienses annui et perpetui redditus... dicti executores... predicto domino Garnero, vice et nomine dicte capellanie et pro ipsa, assignaverunt, assederunt, concesserunt et penitus quittaverunt. Et quia dictus dominus Bernardus, tanquam nunc capellanus jam dicte capellanie coactus, juxta consuetudinem notoriam Francie, per dominum temporalem sub cujus fundo et dominio temporali consistunt predicte decem libre non admortiaate, eas ponere extra manum suam, nobis humiliter supplicavit jamdictus procurator, nomine quo supra, ut nos, ne dominus ejus predictus per lapsum temporis, vi consuetudinis predicte, totaliter amitteret easdem, presertim cum eas ullo modo nequiret admortiaare, super ipsarum rationabili venditione nostrum impertiri dignaremur assensum. Nos vero, de premissis antea plenius informati, predicte jam dicti procuratoris supplicationi tanquam juste benigniter annuentes, predicte capellanie utilitati propensius providere ac etiam dampno ac periculo occurrere cupientes, eidem procuratori, nomine quo supra, predictas decem libras Parisienses redditus, ob causas et rationes antedictas, vendendi licentiam concedimus atque damus. Qua licentia sic a nobis obtenta, jam dictus procurator, nomine quo supra, easdem decem libras Parisienses redditus postmodum coram nobis vendidit, et nomine pure et simplicis venditionis ex nunc imperpetuum concessit et quittavit, videlicet domino Arroudo, canonico ecclesie Sancti Mederici Parisiensis, ementi pro se..., pro precio centum librarum Parisiensium, jam sibi ab eodem domino Arroudo solutarum et traditarum in bona et legali pecunia numerata, convertendarum et implicandarum, juxta consilium et auctoritatem ordinarii dicte capellanie qui pro tempore fuerit, in emptionem aliorum reddituum pro capellania memorata. De quo quidem precio jam dictus procurator... Nos vero officialis Parisiensis predictus, quia nobis legitime constat, super hoc a nobis prehabita deliberatione diligenti et debita informatione, predictam venditionem rite et legitime ac ex causa necessaria ac inevitabili esse factam, ob hoc eandem volumus, laudamus, approbamus, et cum nostri decreti interpositione auctoritate nostra ordinaria confirmamus. Sequitur tenor procurattonts. In quorum omnium et singulorum premissorum testimonium et munimen, sigillum curie Parisiensis presentibus litteris duximus apponendum. Datum anno Domini millesimo trecentesimo vicesimo quarto, die veneris post festum beati Petri ad Vincula.
