In nomine Patris et Filii et Spiritus Sancti, amen. Ego Elienor, comitissa Sancti Quintini et domina Valesie, notum facio tam presentibus quam futuris quod, cum querela inter me et ecclesiam Beate Marie Parisiensis super jure advocatie quam habeo Viriaci diu agitata fuisset, tandem, pro remedio anime mee et antecessorum meorum, cum magna deliberatione et gravitate consilii a viris senibus et discretis, tam militibus quam servientibus meis, et a scabinis Viriaci, fide interposita et juramento ab ipsis prestito, veritate diligenter inquisita, in hunc modum sopita est. Ego habeo advocaciam per totam terram Beate Marie Parisiensis apud Viriacum, excepta mansione Beate Marie, que libera est ab advocatia. Et de jure advocacie habeo sexaginta solidos monete currentis in castro Cauniaci pro pastibus, et censum vn mansorum et dimidii terre : quod totum tenent a me in feodo feodarii mei, hoc salvo quod predictorum mansorum justitia mea est et ecclesie Parisiensis. Latro meus est. Multrarius meus est. Falsa mensura mea est. Raptus est meus. Si tamen a scabinis judicatum fuerit quod exinde debeat dari pecunia, medietas erit mea et alia medietas predicte ecclesie; si veto judicatus fuerit, ego de ipso justitiam faciam pro voluntate mea. Si aliquis homo hominem occiderit in terra Beate Marie Viriaci, et inde pecunia data fuerit, medietas erit mea et alia medietas Beate Marie; si autem judicatus fuerit, ego de ipso justitiam faciam pro voluntate mea. Ubicumque homo Beate Marie Viriaci occisus fuerit, ego jus ecclesie et meum debeo requirere, et quidquid pecunie exinde datum fuerit, commune mihi erit et ecclesie. Omnia forifacta chiminorum extra villam Viriaci sine participatione mea sunt, et forifactachiminorum infra villam communia sunt michi et ecclesie. Si apes in chiminis, sive infra villam sive extra villam, invente fuerint, medietas erit mea et alia inventoris. Minister Beate Marie debet tenere placita usque ad duellum, et tunc, ab eodem ministro receptis obsidibus duelli, ipse minister duellum et obsides tradit servienti meo qui est prepositus Viriaci, ad conducendum Cauniacum usque ad domum meam. Minister vero Beate Marie et scabini Viriaci debent custodire duellum cum preposito meo et custodibus meis. Medietas emendationum duelli mea est, et alia Beate Marie; ita quod minister meus non potest facere finem duelli sine ministro Beate Marie. Ego habeo in villa Viriaci xxnnor libras de tallia monete currentis apud Sanctum Quintinum, in festo sancti Remigii persolvendas, et c solidos ejusdem monete in Natali, ad lardarium; et duas corveias carrucarum in anno, unam in martio una die, et aliam quando frumenta seminantur una die, et unam quadrigarum in Natali una die, ad faciendum lignarium, et hominum manu operantium ad cedendum ligna. Totum nemus Viriaci est Beate Marie, et homines et hospites Viriaci habitantes habent usuarium suum de mortuo nemore ad comburendum, de vivo bosco ad edificandum super terram Beate Marie. In predicto nemore habeo cinerarium, pedicarium, archiarium, exartatorem. Ecclesia Parisiensis habet tria placita generalia Viriaci in anno : primum in octavis Epiphanie, secundum secunda feria post octavas Pasche, tertium in festo sancti Dyonisii; in quibus nil juris habeo nec minister meus, nec interesse debeo nec minister meus. Sed si querele in aliis diebus terminate fuerint quam in diebus placitorum generalium, forifactorum medietas est mea et alia Beate Marie. Licet autem scabinis super querelis placitorum generalium ipsa die placiti generalis respectum accipere usque ad aliud placitum generale; sed in crastino non licet, nec alia die quam in diebus placitorum generalium. Omnium forifactorum que in dominio Viriaci facta fuerint, medietas est mea, alia Beate Marie, exceptis illis prenominatis que mea sunt sine alterius participatione, videlicet latrone, multrario, falsa mensura, raptu, homicida judicato, forifacto in chemino extra villam facto, cinerario, archiario, pedicario, exartatore; que omnia mea sunt, ut predictum est, et exceptis placitis generalibus que sunt Beate Marie sine participatione alterius. Sciendum quod, si ecclesia Parisiensis partem suam forifactorum habere non poterit, debeo ei facere reddi. Si homo adventitius moriatur in terra Beate Marie Viriaci, mortua manus est mea. Mulieres Beate Marie Viriaci possunt maritari absque licentia mea, per ministrum Beate Marie, quibuscumque voluerint. Si quis in villa Viriaci in alium violentes manus injecerit, et minister meus in ipsa violentia eum deprehenderit, licite potest eum capere; si autem in facto eum non invenerit, non potest eum capere nec justiciare nisi per ministrum Beate Marie, et forifactum quod inde provenerit milii et ecclesie Parisiensi erit commune. Minister meus nec ego possumus adducere placita Viriaci ultra Sinicort, nisi res venerit usque ad duellum. Unusquisque hospes Beate Marie Viriaci debet michi, singulis annis in festo sancti Remigii, duos dozetos avene et unum panem et unum pullum et unum denarium; et preter hoc unusquisque qui tenet terram Beate Marie Viriaci, ubicumque maneat, mihi reddit singulis annis, in festo sancti Remigii, unum dozetum avene : hoc totum tenent a me in feodum feodarii mei. Si quis fecerit forifactum in castellania Cauniaci, propter quod velim res illius qui deliquit capere, minister meus poterit submonere quadrigas et homines Beate Marie Viriaci et hospites, ut ipsi veniant in auxilium ministri mei et ad deferendas res illius qui forifactum fecit. Minister meus non potest submonere homines Beate Marie Viriaci quamdiu minister Beate Marie eos submonere voluerit; sed si minister Beate Marie eos submonere noluerit, minister meus per scabinum poterit eos submonere, et scabinus non potest nec debet dimittere quin submonitionem faciat. Ecclesia Parisiensis instituit majorem suum Viriaci, auctoritate sua, et decanum et duos silvarios : isti nnor sunt liberi a tallia, et a dozetis avene et pullo et pane et denario; et instituit scabinos pro voluntate sua. Scabini vero et major et decanus milii faciunt fidelitatem de jure meo conservando. Si vero major vel decanus vel aliquis sil variorum terram adquisierit que debebat predictam consuetudinem, de terra adquisita reddetur mihi consuetudo prenominata. Ego habeo Viriaci prepositum meum, qui habet clientem suum liberum a tallia. Homines Viriaci debent mihi tales exercitus et equitationes, quales homines alii Viromandie qui sunt in advocaciis meis. Debent etiam mihi unam tartam sine farina, singulis annis, quando accipere voluero; ita quod qui caseum habuerit, unum caseum reddet; qui vero non habuerit, unum nummum monete currentis apud Cauniacum, vel nummatam ovorum. Cum autem ea que ad advocaciam quam habeo Viriaci pertinent in presenti carta sufficienter sint distincta et determinata, inibeo firmiter ministris meis tam presentibus quam futuris ne, ultra ea que supradicta sunt, aliquid contra ecclesiam Parisiensem apud Viriacum usurpare presumant. Michael autem decanus et universum ecclesie Parisiensis capitulum, attendentes devotionem meam et ecclesie utilitatem, mihi liberaliter concesserunt quod, cum ab hac luce migravero, diem obitus mei in ecclesia Beate Marie Parisiensi singulis annis celebrabunt. Ut autem hoc ratum et stabile et inconcussum permaneat, sigilli mei munimine confirmo. Astantibus illis quorum nomina sunt hec : Arnulfus, abbas Cauniaci; Petrus, decanus Sancti Thome martiris de Crispeio; Guillelmus, ejusdem ecclesie canonicus et sacerdos; magister Petrus, ejusdem ecclesie canonicus; magister Hescelinus, Meldensis; Droco clericus, de Roseto; Gobertus, miles, de Ribomonte; Gobertus, miles, de Vendolio; Galfridus, de Flavi; Manasses, miles, de Viri; Guillelmus, miles, de Viriaco; Bernardus, miles, de Sinicort; Hugo, frater ejus; Galterus deBrusci; Aubertus, miles, de Faiel; Matheus, miles, de Bez; Stephanus, de Bonolio; Theobaldus, miles, de Seri; Johannes li Faiez; Renardus, prepositus de Crispeio; Odo Tornemont, Hugo de Bolonia, Nicholaus. Actum publice apud Sanctum Quintinum, in die ascensionis Domini, anno incarnati Verbi MC nonagesimo tertio.
