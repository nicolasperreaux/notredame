Universis presentes litteras inspecturis, Gaufridus, decanus Parisiensis, salutem in Domino. Notum facimus quod, coram nobis constitutus, Matheus de Civilliaco, clericus, compos mentis sue, infirmus tamen corpore, cogitans et volens providere saluti anime sue et disponere de rebus suis et substantia sua, testamentum suum, causa ultime voluntatis, condidit in hunc modum : In primis voluit quod debita sua reddantur et male habita restituantur illis quorum nomina inferius continentur, et etiam aliis quibus constiterit ipsum teneri. Itein, voluit quod predicta solvantur de bonis suis mobilibus, et, si non sufficiant, voluit quod defectus suppleatur de proventibus et exitibus conquestuum suorum et quinto hereditatis sue. Item, voluit et precepit quod de omnibus conquestibus suis et de quinto hereditatis sue fundetur sive instituatur unum beneficium sive capellania in ecclesia Parisiensi, quam capellaMatheum contingat recuperare corpoream sanitatem; si vero Deus eum ad se vocare voluerit, ordinavit et voluit quod magister Stephanus de Castaneto, clericus noster, dictum beneficium seu capellaniam habeat et optineat, qui in dicta ecclesia deserviat in nomine sacerdotis et missas celebret pro anima dicti Mathei et animabus parentum et benefactorum ipsius et omnium fidelium defunctorum; excipiens de conquestibus suis quandam domum, sitam apud Rungiacum, quam emit a Guillelmo Hardi, Johanne Munerio et ejusdem Johannis sororio, quam siquidem domum cum ejus pertinentiis legavit et dedit Symonete, filie Johannete Normanne. Nomina autem eorum quibus et in quanto se credit teneri seu eciam obligari sunt hec : decano de Layaco, in viginti solidis; Petro Dannot, in quadraginta solidis; Petro Dorenlot, in quinque solidis; familie Petri de Clausello junioris, in triginta solidis; familie Petri Bricart de Vitriaco, in quindecim solidis; item, mariscallo de Vitriaco, furnerio et aliis sociis ejus, in quadraginta solidis; Nicholao Muterel de Civilliaco, in decem solidis; Johanni Malecote, in triginta solidis; item, Asceline regretarie, in quinque solidis; Stephano Pichon, in quadraginta solidis; Petro de Ulmo, in xl sol.; Petro Guiardi, in x sol.; Petro de Noa, in xx sol.; Herberto de Valle Capre, in xx sol.; heredibus Pasqueri, in xx sol.; heredibus Christiane, in xx sol.; item, heredibus xx sol.; item, Eremburgi, filie defuncti Guiardi, in xl sol.; item, filio Colini Tenart, ii sol., pro eo quod consuluit ei quod luderet cum Adam Castellani; Allermo, vii sol.; Tierrico de Villanova, in octo solidis; item, prebendariis de Civilliaco et Layaco, pro decimis suis quas forte aliquando non solvit ut debuit, in xl sol.; Andree de Laiaco clerico, in quatuor solidis; item, familie defuncti Evrardi decani, in xxx sol.; item, familie Nicholai Magni et Gileto de Burgo Regine, in xxiiiior sol.; item, Cochardo de Civilliaco, uxori sue ac domine sue, in xvsol.; Andree fratri suo, ii sol.; item, liberis Morelli, decem sol. Conquestus vero super quibus vult dictum beneficium fundari seu capellaniam una cum quinto hereditatis sue sunt hii, videlicet : quoddam arpentum vinee, site apud Vitriacum, ad Parvum Ulmum; quarterium et dimidium vinee, site apud Thies, in loco qui dicitur Baudemont, ad tres obolos censuales; item, tria quarteria vinee, apud Layacum, que fuerunt Petri de Ulmo; item, quarterium et dimidium vinee, in valle Layaci, que fuit Roberti Muterel; item, arpentum terre arabilis, apud Civilliacum, in via de Orliaco, ubi seminatur frumentum; item, ancengia terre, apud Civilliacum, in via de Rungiaco, que fuit Johannis Marichal; item, tria arpenta terre in una pecia, que fuit Baldoyni capentarii; item, ancengia terre, versus Paretum, ubi est frumentum seminatum, que fuit Petri le Chameor; item, sex quarteria, apud Civilliacum, videlicet tria quarteria et dimidium que fuerunt Johannis Paillart, et duo quarteria et dimidium que fuerunt Evrardi de Domibus; item, ancengia terre, apud Rungiacum, ad fontem; item, domus sua de Rungiaco cum ejus pertinenciis. Et etiam voluit quod si habeat alios conquestus quam predictos, quod illi cedant ad opus dicte capellanie, domo quam legavit dicte Symonete dumtaxat excepta. Item, legavit confratrie Beati Jacobi de Civilliaco quinque solidos; item, confratrie Sancte Columbe quinque solidos; item, presbitero de Civilliaco quinque solidos; item, presbitero de Rungiaco quinque solidos; item, Matheo Carpentario sex solidos; item, Guillelmo Hardi duo sextaria bladi que sibi debet; item, sororibus de Salceya meliorem culcitram de quatuor quas habet apud Rungiacum; item, pejorem illarum familie Mathei prepositi. Ad hec autem omnia exequenda et quecumque alia facienda, que ad expediendum testamentum suum sunt necessaria, executorem suum constituit magistrum Gaufridum de Gyemo, socium nostrum, tunc presentem; dans eidem et concedens, super omnibus predictis et quibuscumque aliis bonis suis, plenariam potestatem exequendi predicta, agendi pro ipso, petendi et recipiendi debita sua, et faciendi de eis prout superius est expressum, et omnia alia faciendi que saluti anime sue et executioni predicte viderit expedire. Voluit etiam quod habeat potestatem substituendi alium ydoneum ad premissa exequenda, quando non poterit vel noluerit interesse. In cujus rei testimonium, ad petitionem dicti testatoris, sigillum nostrum presenti pagine duximus apponendum. Predicta acta fuerunt coram nobis, anno Domini millesimo ducentesimo sexagesimo nono, die martis ante festum Omnium Sanctorum.
