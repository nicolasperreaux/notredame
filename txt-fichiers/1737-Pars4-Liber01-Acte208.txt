Universis presentes litteras inspecturis, Johannis, Parisiensis, Guillelmi et Garneri, in ecclesia Parisiensi archidiaconorum, curiarum officiales, salutem in Domino. Noveritis nos et nostrum quemlibet, anno Domini millesimo ducentesimo sexagesimo nono, die mercurii post dominicam qua cantatur Reminiscere, in hec verba vidisse et diligenter inspexisse litteras infrascriptas, sanas, integras, non corruptas, non cancellatas nec abolitas, nec in sui parte aliqua viciatas, quarum tenor de verbo ad verbum talis est, ut continue annotatur : In nomine Patris et Filii et Spiritus Sancti. Amen. Omnibus presentes litteras inspecturis, officialis curie Senonensis, in Domino salutem. Proposuerunt in jure, coram nobis, venerabilis vir Guillelmus de Limigniaco, archidiaconus Pissiacensis in ecclesia Carnotensi, et Symon de Nigella, miles, exequtores testamenti seu ultime voluntatis nobilis mulieris Helluidis, quondam uxoris dicti militis, exequtorio nomine, contra nobilem mulierem Avelinam, quondam uxorem defuncti Pagani, quondam militis de Villaribus, quod dicta defuncta Helluidis, quondam laborans in extremis, suum condidit testamentum seu suam voluntatem ultimam ordinavit, in quo seu in qua, pro salute anime sue, multa per legatum reliquit diversis locis et certis personis, et multa de bonis fieri ordinavit. Dixerunt etiam quod dicta defuncta Helluidis voluit et ordinavit quod sua predicta ultima voluntas adimpleretur de bonis suis mobilibus, conquestibus et de quinto hereditatis sue. Dixerunt etiam quod dicta Helluidis ipsos archidiaconum et Symonem miet exequendam dictam ultimam voluntatem. Qui executores, onus exequtionis dicte ultime voluntatis in se suscipientes, dixerunt etiam dicti exequtores quod dicta Avelina detinet injuste et contra voluntatem ipsorum dictum quintum dicte hereditatis; quod quintum sibi tradere et liberare dicta Avelina recusat, quamvis ex parte dictorum exequtorum super hoc fuerit requisita. Dixerunt etiam dicti exequtores quod dicta Avelina injuste et sine causa rationabili et contra voluntatem ipsorum se opponit dictis exequtoribus, et eosdem impedit quominus possint de dictis quinto, bonis mobilibus et conquestibus exequi seu adimplere dictam ultimam voluntatem. Quare petunt dictum quintum a dicta Avelina sibi tradi sive liberari, et quod ipsa a dictis oppositione et impedimento desistat; et ad hoc petierunt ipsam dicti exequtores, exequtorio nomine, sibi a nobis per sententiam diffinitivam condempnari, et condempnatam compelli, litte tam super premissis quam super quadam declaratione facta ex parte dictorum exequtorum legitime contestata, prestito hinc inde de calumpnia seu de veritate dicenda juramento, veritatibus hinc inde dictis, per positiones et responsiones factas a partibus antedictis, testibus a parte dictorum exequtorum productis contra dictam Avelinam, ad suam petitionem fundandam, receptis, juratis et examinatis atestationibus dictorum testium, et instrumento a parte dictorum exequtorum in modum probationis producto et exhibito, publicatis rationibus, et allegationibus utriusque partis auditis et intellectis, omnibus rite actis, consideratis et inspectis omnibus que nos de jure movere poterant et debebant; demum, die jovis post diem dominicam qua cantatur Remmiscere assignata coram nobis dictis partibus per statum, de diffinitiva sententia in dicta causa audienda, eadem die, Alexandro Apothecario, clerico, procuratore dictogistro Petro de Ferreriis, clerico, procuratore dicte nobilis et pro ipsa nobili, cum litteris procuratoriis sufficientibus,... rato, in jure, coram nobis comparentibus et diffinitivam sententiam cum instancia a nobis ferri poscentibus, deliberato consilio, dictam Avelinam et dictum magistrum Petrum, procuratorem ejus, procuratorio nomine pro ipsa, per diffinitivam sententiam condempnamus ad tradendum seu liberandum dictis exequtoribus dictum quintum hereditatis, et, ut a predictis oppositione et impedimento desistant, questionem expensarum in litte factarum dictis exequtoribus per eandem sententiam reservantes, quarum taxationem nostro judicio reservamus. Datum dicta die jovis, anno Domini millesimo ducentesimo sexagesimo quinto. ... Datum anno et die mercurii antedictis. Et ego Rogerus dictus Carnifex, clericus Parisiensis, publicus auctoritate sacrosancte Romane ecclesie notarius, promissioni facte a dicto Symone, per fidem suam ab ipso Symone in manibus dictorum officialium prestitam, de garantiaando contra omnes, nomine exequtorio, dicta quinquaginta quatuor arpenta nemorum, de quibus mentio superius fit expressa, presens, in presentia dictorum officialium, interfui, et in testimonium quod ego interfui, rogatus, me subscripsi, et signum meum apposui.
