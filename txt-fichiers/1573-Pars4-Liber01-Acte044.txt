Universis presentes litteras inspecturis, officialis curie Parisiensis, salutem in Domino. Notum facimus quod, coram Martino Pauli et Johanne de Suessione, clericis nestris juratis, ad hoc a nobis specialiter destinatis, quibus fidem adhibemus, constituti decanus, capitulum et communitas ecclesie Sancti Germani Autissiodorensis, Parisiensis, asseruerunt, quod ipsa communitas haberet, teneret et possideret plures census augmentatos et redditus infrascriptos non admortiaatos, in terra et jurisdictione reverendi patris domini Parisiensis episcopi, Parisius, super diversis locis et domibus, prout inferius continetur, videlicet : extra portam Sancti Honorati, super domo Reginaldi Lothoringi, duodecim solidos Parisienses; item, super domo Petri clerici, decem et octo solidos Parisienses, pro aniversario decani Sancti Thome de Lupara; item, super domo Damiani suctoris, in Frigido Mantello, quatuor solidos; item, super domo que fuit Aalesie de Pratis, quinque solidos; item, super domo Petri de Fossatis prope Cecos, sex solidos; item, super domo Johannis de Villeron, octo solidos; item, super domo Petri Balistarii, octo solidos; item, super domo Johannis Monachi, que fuit Sarre Anglisce, sita in Frigido Mantello, decem solidos; item, super domo Andree Morel, ante Sanctum Honoratum, sex solidos, pro Benedicto et Maciaco; item, super domo Aconis de Tirechape, que est in Frigido Mantello, undecim solidos et sex denarios; item, super duabus domibus sibi actinentibus, sitis in vico Sancti Honorati, inter domum magistri Reginaldi Anglisci, clerici, et domum Henrici Alemanni, quadraginta solidos Parisienses; item, super domo quadam sita in proximo dicto vico, contigua domui Reginaldi de Cuquapoy, ex una parte, et domui Johannis de Sancto Benedicto, draperii Parisiensis, a parte exteriori, que etiam facit cuneum vici de Campo Florido, quadraginta quatuor solidos Parisienses; item, super domo quam tenet Colinus clericus, sita in vico de Campo Florido, ante ecclesiam Sancti Honorati, inter granchiam Thierrici de Remis et granchiam Americi Barberii, viginti duos solidos Parisienses; item, infra muros Parisienses, super domo Richardi de Ceran ante Nigellam, tresdecim solidos; item, super domo Gallardi, filii Jacobi de Silvanecto, duodecim solidos; item, super domo Johannis de Monte, sita in perrino Gascelini, quatuor solidos; item, super domo Laurentii coci, duodecim denarios; item, super domo Christiani Militis, decem solidos; item, super domo Nicholay de Vitriaco, quinque solidos; item, super platea Johannis Martel, viginti et quatuor solidos; item, super domo Petronille de Campellis, sita in vico Theobaldi ad Decios, quindecim solidos; item, super domo Michaelis de Remis, octo solidos Parisienses; item, super domo magistri Laurencii, quatuordecim solidos; item, super domo Dyonisii suctoris, octo solidos; item, super domo Gervasii de Percito, sita in vico Petri Capitis Albi, decem solidos; item, super domo Laurencii de Satruy Villa, que fuit Johannis Nebusita prope Furnum Episcopi, quatuor solidos; item, super domo Guillelmi Porterii, quinque solidos; item, super parva domo Johannis Mathey, tres solidos et quatuor denarios, in Vitulo; item, super domo Roberti Purcherii, quinque solidos; item, super domo Neveloctis, quinque solidos; item, super domo Bertaudi Britonis, decem solidos; item, super domo Guillelmi le Bruant, quinque solidos, sita in vico de item, super domo Petronille dicte la Bordonne, ex una parte, decem et septem solidos, et, ex altera parte, viginti unum solidos; item, super quadam domo capituli Sancti Honorati, sita in Malo Verbo, octo solidos; item, super quadam domo sita. Parisius, in vico de Richebourt, inter domum domini Tvonis, quondam curati ecclesie Sancti Germani Autissiodorensis, Parisiensis, et domum Rogeri dicti Haraut, viginti solidos; item, super quadam domo, sita Parisius, retro carnificeriam, que domus protenditur usque in vicum in quo moratur Stephanus Picardus, contigua domui defuncti Johannis Berneri, ex una parte, et domui defuncti Qudardi de Aquila, ex altera, quadraginta solidos. Quos census sive redditus predictos reverendus pater dominus Parisiensis episcopus ceperat in manu sua, quia nolebat quod dicta communitas eos teneret in manu mortua. Tandem, ad supplicationem dictorum decani capituli et communitatis, idem dominus Parisiensis episcopus predictus voluit et concessit, suo et ecclesie sue Parisiensis nomine, ut ipsa communitas in manu mortua, sine coactione vendendi aut extra manum suam ponendi, dictos census sive redditus habeat, teneat et possideat, dicto tamen episcopo ac ejus successoribus pro dicta amortiaatione retentis centum decem et novem solidis, duobus denariis et obolo annui census sive redditus de censibus et redditibus predictis, pro indiviso habendis et percipiendis per manus dicte communitatis, duobus terminis, videlicet ad nativitatem Domini quadraginta novem solidis, septem denariis et una picta, et ad nativitatem beati Johannis Baptiste totidem. Propter quod dicta communitas, coram clericis antedictis, promisit ex causa predicta dictos centum decem et novem solidos, duos denarios et obolum reddere et integraliter solvere dicto domino episcopo ejusque successoribus, modo et terminis supradictis; salva nichilominus eidem domino episcopo ejusque successoribus omnimoda jurisditione et justicia in dictis locis, et omni alio jure suo, excepta amortiaatione predicta. Et, pro hiis omnibus adimplendis, dicta communitas, de assensu decani et capituli ejusdem ecclesie, et de voluntate sive auctoritate eorumdem, obligavit se et census supradictos; renuncians beneficio restitutionis in integrum, consuetudini patrie, cuilibet et statuto, et omni alii juris auxilio canonici et civilis. In cujus rei testimonium, sigillum curie Parisiensis, ad relationem dictorum clericorum, una cum sigillo dicti capituli, presentibus litteris duximus apponendum. Datum anno Domini millesimo ducentesimo octogesimo secundo, die mercurii post festum beati Bartholomey apostoli.
