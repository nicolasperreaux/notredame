Universis, etc. Notum facimus quod, coram nobis constitute, Isabellis de Pontisara et Eufemia, ejus soror, vidue, promiserunt, fide in manu nostra prestita corporali, quod omnia bona que sunt Aalipidis, filie quondam defuncti Ade de Solario, mobilia et immobilia, ubicumque fuerint et in quibus rebus consistant, que ipse tenent, restituent et liberabunt, infra crastinum Brandonum instancium, decano et capitulo Parisiensi vel eorum mandato, nec non et quod stabunt juri coram dictis decano et capitulo, super eo quod dicta Isabellis promisit, sub pena centum librarum, ut dicitur, quod dictam Aalipdim custodiret et liberaret amicis ipsius Aalipidis in statu in quo erat; que Aalipidis amota fuit de dicta custodia, ut dicitur; item, super omnibus que dicti decanus et capitulum poterunt de jure petere a dicta Isabelli, ratione dicte Aalipidis... quod dictos decanum et capitulum vel aliquem de eorum familia... non trahent in causam, etc. De quibus premissis omnibus et singulis, ex parte dictarum viduarum, Isabellis videlicet et Eufanie, observandis et fideliter adimplendis, Petrus dictus Bourdin, Reginaldus dictus Blanchandim, Stephanus dictus Judas et Matheus, draparius, se constituerunt plegios pro ipsis viduis erga decanum et capitulum, coram nobis, quilibet eorum in solidum et per fidem, et sub pena centum librarum Parisiensium, eisdem decano et capitulo, si in premissis defecerint, solvendarum. Datum anno Domini mcclvii, die mercurii ante Purificationem beate Marie virginis.
