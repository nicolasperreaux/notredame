 In nomine Patris et Filii et Spiritus Sancti. Amen. Ego Gacho de Thorota, armiger, de salute anime mee cogitans, testamentum meum dispono in hunc modum. Primo, pro portione mea que me contingit, tam in hereditagio quam in mobilibus, capio ad partem meam quadringentas et quadraginta libras Parisienses, quas lego et divido in hunc modum : Primo, lego ecclesie Beate Marie de Alba Curia, in qua meam elegi sepulturam, decem libras Parisienses, ad pitanciam fratrum, in die obitus mei, et lectum meum furnitum, et quatuor libras Parisienses annui redditus, in redditu quem habeo in censu de Caprosia, in festo Omnium Sanctorum, pro anniversario meo et uxoris mee faciendo, etc.  Et sic terminatur :  Actum anno Domini m cc l quarto, mense julio. 
