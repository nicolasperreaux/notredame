Omnibus presentes litteras inspecturis, officialis curie Parisiensis, salutem in Domino. Noveritis nos, anno Domini mccl sexto, die lune post Letare Jerusalem, litteras inferius annotatas, non abolitas, non abrasas, non cancellatas, nec in aliqua parte sui viciatas, vidisse, in hec verba : Guillelmus, permissione divina Parisiensis ecclesie minister indignus, omnibus presentes litteras inspecturis, salutem in Domino. Notum facimus universis, quod nos concessimus Natali desuper Aquam, civi Parisiensi, et ejus heredibus, quod teneat de nobis et successoribus nostris, in feodo et in perpetuum, totum manerium quod habet apud pontem de Charenton, pro quatuor solidis Parisiensibus de servicio, nobis et successoribus nostris annuatim, die Sancti Remigii, reddendis, in domo nostra Parisiensi, nobis vel nostro procuratori; ita quod dictus Natalis vel ejus heredes nullam aliam consuetudinem, sive exactionem, sive corveiam, sive talliam, vel exercitum reddere tenebuntur. Poterunt autem in dicto manerio omnes aisencias facere et hostesias dare, tanquam in libero feodo suo; et super hospites suos justitiam habebunt. Nos vero, in manerio predicto et infra omnem porprisiam, retinemus justiciam forifactorum servientium in eodem manentium et venditionum, quales ad feodum pertinent, si feodum totum vel in parte vendi contigerit. In cujus rei testimonium, presentes litteras fieri volumus et sigillo nostro roborari. Actum anno Domini m cc tricesimo quarto, mense augusti. Copiam autem fecimus sub sigillo curie Parisiensis, salvo jure cujuslibet. Datum anno et die predictis.  i endijuaex; od otus qu sit Ei
