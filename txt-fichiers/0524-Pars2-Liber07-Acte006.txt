Omnibus presentes litteras inspecturis, Philippus, dictus Matricularius, canonicus Parisiensis, salutem in Domino. Noverint universi quod ego viridarium meum, situm juxta molendinum de Crollebarbe, de conquestu meo, quitum et liberum ab omni censu, justitia et dominio, contuli capitulo Parisiensi in perpetuum possidendum; ita quod, pro dictis molendino et viridario, singulis annis, preter annuam pensionem quam pro dicto molendino solvere consuevi ad distributionem horarum, tenebor solvere decem solidos Parisienses, ad natale Domini, capitulo Parisiensi, quamdiu vixero; et, post decessum meum, quicumque dictum molendinum cum viridario tenebit decem solidos ad distributionem horarum capitulo, ut dictum est, solvere tenebitur. Quod ut ratum et firmum permaneat, presenti scripto decanus et capitulum sigillum suum et ego meum apposuimus. Actum anno Domini M CC XXIX, mense aprili. LIBER OCTAVUS. OFFICIALIUM.
