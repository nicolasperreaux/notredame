Philippus, Dei gratia Francorum rex, universis presentes litteras inspecturis, salutem. Cum dilecti et fideles nostri episcopus Parisiensis, comitissa Alancionensis et Blesensis, et Amalricus de Murlento, miles, dominus de Cauda in Bria, voluerint et concenserint ut, salvo eorum jure in omnibus, curia nostra cognoscat et diffiniat de causa appellationis emisse per Gandulphum Lombardi, burgensem Parisiensem, a sententia lata per Johannem Calhifer, scutiferum, in causa retracte per bursam cujusdam hereditagii contra ipsum Gandulphum et pro Philippo de Sauniaco, milite, et Johanna, ejus uxore, volumus et concedimus quod, salvo eorum jure in omnibus, de dicta causa in nostra curia cognoscatur et diffiniatur. Actum Parisius, in festo Candelose, anno Domini millesimo cclxxx nono.
