Notum facimus quod nos, divine pietatis intuitu, volumus et concedimus quod magister et fratres domus Dei Parisiensis habeant et possideant in perpetuum, in manu mortua, sine coactione vendendi, viginti et unam libras et tresdecim solidos Parisienses incrementi census, datos eis in elemosinam, in censiva nostra Parisiensi, annis singulis percipiendos, in locis inferius annotatis, videlicet : super elemosina Havisis la Chanevacere, tredecim libras et duos solidos, de quibus debet, ut dicitur, relicta Laurentii preconis quadraginta solidos, percipiendos supra domum suam, sitam, ut dicitur, Parisius, in Coutura nostra; Philippus de Sancto Dyonisio quinquaginta quinque solidos, percipiendos supra domum suam, sitam, ut dicitur, in predicta Cultura; Radulphus de Puteo quadraginta quinque solidos, percipiendos super domum suam, dictis domibus, ut dicitur, contiguam; Jordanus et Gurnerius de Sancto Martino quadraginta solidos, percipiendos super domum suam, ut dicitur, dictis domibus contiguam; Johannes Galensis decem et octo solidos, percipiendos supra domum suam, sitam, ut dicitur, ante Sanctum Honoratum; Radulphus de Cultura viginti et quatuor solidos, percipiendos super domum suam, sitam, ut dicitur, in vico Castri Festuci; Radulphus de Piru quadraginta solidos, percipiendos super domum suam, sitam, ut dicitur, in vico de Male Parole; et super domo defuncti Richardi fructuarii, centum solidos, sita, ut dicitur, juxta domum Stephani Ruffi; et viginti septem solidos percipiendos super quamdam domum, sitam, ut dicitur, super calceyam; et quinque solidos super quandam cameram, sitam, ut dicitur, versus Sanctum Honoratum; et decem et novem solidos super quandam domum, sitam, ut dicitur, juxta domum de Nigella; et quindecim solidos super quandam domum, que fuit presbiteri de Villa Episcopi, ut dicitur; et quinque solidos super domum quandam, sitam versus furnum episcopi; quos dedit eis in elemosinam, ut dicitur, soror Luciani de Curia Nova. Pro hac autem concessione et permissione, tenentur dicti magister et fratres reddere, annis singulis imperpetuum nobis et successoribus nostris centum solidos Parisienses; de quibus reddentur nobis annuatim triginta solidi in festo beati Johannis Baptiste, et triginta solidi in nativitate Domini. Et alios quadraginta solidos assignaverunt nobis predicti magister et fratres, percipiendos imperpetuum super unum arpentum terre, situm, ut dicitur, versus Sanctum Laarum Parisiensem, quod tenent Filie Dei Parisienses. In cujus rei testimonium, presentem paginam sigilli nostri fecimus munimine roborari. Actum anno Domini millesimo ducentesimo tricesimo octavo, mense decembri.
