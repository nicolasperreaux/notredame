B. permissione divina Parisiensis ecclesie minister humilis, omnibus presentes litteras inspecturis, salutem in Domino. Notum facimus quod Johannes de Buxeria, miles, in nostra presencia constitutus, recognovit se vendidisse, de quinquaginta quinque libratis Parisiensibus annui redditus, quas tenebat a nobis in feodum in transverso aque de Conffuencio, et pro quibus homo noster erat ligius, Willelmo Barbete juniori, civi Parisiensi, quindecim libratas annui redditus, ab eodem Willelmo ejusque heredibus, ita quiete et libere sicut et ipse Johannes eas habebat, hils terminis percipiendas, silicet : in Ascensione Domini, centum solidos; in festo Omnium Sanctorum, centum solidos; et in Purificatione beate Marie, centum solidos. Ita quidem quod ipse Willelmus et heredes sui predictas quindecim libras annui redditus a nobis nostrisque successoribus Parisiensibus episcopis tenebunt in feodum, et exinde facere homagium tenebuntur. Ipse vero Willelmus, de consensu prefati Johannis militis, de dictis quindecim libratis annui redditus nobis homagium ligium fecit, et eum recepimus in hominem ligium; prefatusque Johannes de residuo, videlicet quadraginta librarum annui redditus, homo noster ligius remansit, promittens quod dictas quindecim libratas annui redditus eidem Willelmo garantiaabit bona fide. Et, de hiis omnibus tenendis, ipse Johannes miles in manu nostra fidem prestitit corporalem. Theobaldus vero, ejus filius, vendicionem hanc, fide data, concessit pariter et laudavit coram nobis. Domina eciam Isabellis, dicti Johannis uxor, et domina Isabellis, dicti Theobaldi uxor, coram dilecto filio Nicholao, priore nostro de Conffuencio, ad hoc a nobis specialiter destinato, sicut ipse prior nobis rescripsit, vendicionem predictam, fide data, concesserunt pariter et laudaverunt. Et nos, tanquam dominus feodi, vendicionem illam, salvo tamen omni jure nostro, concedentes et approbantes, in hujus rei testimonium, presentes litteras, ad peticionem parcium, sigilli nostri fecimus impressione muniri. Actum anno Domini mccxxiiiit mense marcio.
