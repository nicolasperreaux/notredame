A tous ceus qui ces lettres verront, Fremin de Coquerel, garde de la prevoste de Paris, salut. Nous faisons assavoir que, pardevant nous personelment establi en jugement, Jehan Bourdon, fil de feu Adam Bourdon, bourgois de Paris, aferma que il, de son propre heritaige, avoit, tenoit et posseoit deus pieces de terre, contenan trois arpen et quine perches, ou environ, assises entre le merchie aus Pourciaus et la VillecTAvesque, tenant, Fune piece, a la terre Jaques de Cormelles, et dun bout a la place que Pen dit le marchie aus Chevaus, et de Pautre bout tenant a la terre Saint Victor; et Pautre piece tenant drune part au devant dit Jaques de Cormeilles, et dautre part a la terre Bertaut Popin, et d un bout a la chaucie le Roy, et de Pautre bout a la terre Saint.Victor; tout en la censive Saint. Deniss decla¬Chartre, charge en deus soul parisis de cens ou de rente, deu par an a la SaintJehan¬Baptiste, si comme il disent. Lesquelles deus pieces de terre devant dictes, si comme elles se comportent, le devant dit Jehan Bourdon, de sa bonne volente, recongnut en droit, per devant nous, lui avoir vendu, et, en nom de pure vente, quitte, octroie, et de tout en tout delaissie des orendroit a tou jours a reverent pere en Jhesucrit monseigneur Pavesque de Paris et a ses successeurs evesques de Paris, cest assavoir, chascum arpent pour le pris de douce livres parisis fors, et ainsinc de plus plus et de moins moins, que ledit Jehan, vendeur, confessa ja avoir eu et receu, pour toute la vente, dudit evesque ou de son commandement, en bons deniers compte et nombre avant la confection de ces lettres, et sen tint a bien paie par devant nous... Et li rendra et paiera le quint denier du pris dessus dit, en non de peine, se ladicte vente estoit retraite ou eue daucum en tout ou en partie, avec tou autres droi, coustemen qui fai i seroient par deffaut de garantie, dont il promist a croire le pourteur de ces lettres par son simple serment, san autre preuve faire... En tesmoing de ce, nous avons mis en ces lettres le scel de la prevoste de Paris, Pan de grace mil troi cen et huit, le mardi ampres Pasques.
