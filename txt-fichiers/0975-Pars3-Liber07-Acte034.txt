Omnibus presentes litteras inspecturis, officialis curie Senonensis, in Domino salutem... Johannes de Villaribus Dan Jorge armiger, Senonensis diocesis, et domicella Petronilla, ejus uxor, asseruerunt ei confessi sunt in jure, coram nobis, se vendidisse et ex nunc in perpetuum, vendicionis nomine, quitavisse venerabilibus viris decano et capitulo ecclesie Beate Marie Parisiensis, et causam nunc et in posterum habentibus ab eisdem, pro quadraginta quinque libris Turonensibus, jam dictis venditoribus solutis et traditis..., decem et novem solidos Turonenses minuti census, quos habebant et percipiebant annis singulis duobus terminis... apud Cellas, et in parrochia ejusdem ville de Cellis, super terris, vineis, pratis, domibus et aliis possessionibus; item, decem solidos et dimidium Turonenses tallie, quos similiter annuatim habebant et percipiebant apud villam predictam de Cellis, et in parrochia ejusdem ville, super rebus predictis; item, novem costumas et dimidiam quas annuatim habebant et percipiebant in predicta parrochia, in crastino natalis Domini, ut dicebant; asserentes coram nobis res predictas movere de censiva et dominio dictorum decani et capituli, et eas oneratas esse in quinque solidis et tribus obolis Turonensibus censualibus, annuatim debitis decano et capitulo prelibatis. Quarum siquidem costumarum octo consistunt, videlicet : quelibet in uno pane, uno denario et uno capone, valentibus circiter viginti denarios Turonenses, et in una mina avene ad mensuram de Vernoto; et costuma et dimidia similiter consistit in uno pane, uno denario et in uno capone, et valet circiter triginta denarios Turonenses, et valet tres minellos ordei ad mensuram predictam, ut dicebant venditores predicti.. Promiserunt insuper venditores predicti, sub dicta fidei donatione, solvere et reddere eisdem emptoribus centum solidos Parisienses, nomine pene, cum omnibus rectis coustamentis, misiis, dampnis, deperditis, expensis et etiam interesse, simplici juramento procuratoris ipsorum emptorum declarando, absque alia probatione, si predictam venditionem ab aliquo in posterum in toto vel in parte retrahi contigerit, vel evinci.. Actum anno Domini mcclx quarto, die post festum beati Martini hiemalis.
