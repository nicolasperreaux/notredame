Robinus de Nealpha fecit juramentum fidelitatis et homagium ligium domino Stephano, Parisiensi episcopo, de matricularia Parisiensi et ejus pertinentiis, anno Domini M ducentesimo septuagesimo quinto, die dominica ante festum beati Andree; et hoc in domo episcopi apud Sanctum Victorem, in ipsius episcopi camera, presentibus fratre Guillelmo, dicto de Autissiodoro, canonico Sancti Victoris; Guillelmo de Spissis et Petro de Media Curia, canonicis Sancti Marcelli juxta Parisius.
