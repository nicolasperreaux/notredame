Stacio Sancti Eligii, que fit a priore ejusdem loci, in kalendis decembris, constat de ixxi frustis; de quibus canonici et ecclesiarum vicarii, et matricularius laicus, pennetarius, celerarius et coqus, sicut prenotatum est in prima pagina, et septem minores servientes percipiunt viat et duodecim frusta et dimidium. De residuo, clerici chori habent quadraginta frusta et dimidium, de quibus quinque canonici de Passu habent quinque frusta, et alia clericis qui intersunt processioni Sancti Eligii dividuntur, per clericum cantoris, prout conveniens ei esse videtur. Item, presbiteri Sancti Christofori habent tria frusta, decanus duo, cantor duo; Sanctus Eligius habet interiora. Item, magister coqus habet feoda sua, vel duos solidos, pro feodis suis, et sex denarios et obolum, pro aqua calefacienda; et tres minores servientes de coquina habent feoda sua, vel sex solidos, quilibet duos solidos, pro feodis suis. Camerarii canonici nichil habent, racione camere. Item, clerici habent, per manum cantoris, sexaginta et decem parvos panes et sexaginta et decem cartas vini; de quibus, canonici de Passu habent quinque parvos panes et quinque cartas vini, et presbiteri Sancti Christofori tres quartas. Panis reddetur, sicut est consuetum. Summa nummorum : tresdecim libre et decem et octo solidi et sex denarii et obolum. Summa vini dominorum : triginta et quatuor solidi et octo denarii. Summa vini clericorum : decem et septem solidi et dimidius. Summa tocius : decem et sex libre et decem solidi et octo denarii et obolum.
