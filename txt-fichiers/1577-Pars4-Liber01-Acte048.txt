Universis presentes litteras inspecturis, officialis curie Parisiensis, salutem in Domino. Notum facimus quod, coram Johanne dicto Casnel et Nicholao de Verberia, clericis nostris juratis, ad hoc a nobis specialiter destinatis, quibus, quantum ad hec, fidem adhibemus, constituti coram dictis clericis nostris, quod, cum ipsi, nomine sue ecclesie predicte, plures census augmentatos seu redditus infrascriptos haberent, tenerent et possiderent, non admortiaatos in terra, dominio ac jurisditione domini Parisiensis episcopi, super diversis locis et domibus, prout inferius annotatur, videlicet : super domo Sanguini pastillarii, sita in Frigido Mantello, contigua, ex una parte, domui Guillelmi dicti Bone Fille, et, ex alia parte, domui Johannis de Lyons, quatuordecim solidos Parisienses; item, super domo Petri dicti de Tour, sita in dicto vico... quatuor solidos Parisienses; item, super domo Guillermi lathomi, sita in Campo Florido, contigua, ex una parte, domui Reginaldi de Quiquempoit... triginta quatuor solidos Parisienses; item, super domo Odonis figuli, sita ante Sanctum Honoratum, contigua... domui dicti Odonis, facienti cuneum vici qui dicitur vicus Cantoris... quinque solidos Parisienses; item, super domo Guillelmi plastrerii, sita in vico Henrici de Guernelles, contigua, ex una parte, domui Hugonis textoris... duodecim solidos Parisienses; item, super domo Guillelmi de Surenis, sita in vico qui dicitur Con de Bacom... tres solidos Parisienses; item, super domo Jacobi de Silvanectis, sita in vico de Furno, contigua, ex una parte, domui Natalis dicti Coci, et, ex alia parte, domui Johannis dicti le Borgnie, duodecim solidos Parisienses; item, super domo Petri Dorillet, sita ultra portam Montis Martirum, contigua, ex una parte, porte predicte, et domui Margarete la Paonne, ex altera, quinque solidos Parisienses. Quos census sive redditus ceperat reverendus pater Ranulphus, Dei gratia Parisiensis episcopus, in manu sua, quia nolebat dictos cantorem et capitulum predictos census sive redditus tenere in manu mortua. Tandem, ad supplicationem dictorum cantoris et capituli, idem dominus Parisiensis episcopus, suo et ecclesie sue Parisiensis nomine, voluit et concessit ut ipsi cantor et capitulum, sine coactione vendendi aut extra manum suam ponendi, dictos census sive redditus, nomine sue ecclesie, habeant, teneant et possideant ex nunc in futurum, dicto tamen episcopo aut successoribus suis, pro dicta admortiaatione, ab eodem episcopo retentis viginti duobus solidis, tribus denariis Parisiensibus annui census sive redditus de censibus et redditibus predictis, pro indiviso habendis et percipiendis ex nunc in futurum, per manus dictorum cantoris et capituli, quolibet anno, duobus terminis, videlicet ad nativitatem beati Johannis Baptiste undecim solidis et tribus obolis, et totidem ad subsequens festum nativitatis Domini, ut dicebant dicti cantor et capitulum, coram predictis clericis nostris. Propter quod, dicti cantor et capitulum, coram clericis antedictis promiserunt, etc... In cujus rei testimonium, ad relationem dictorum clericorum, sigillum curie Parisiensis, una cum sigillo dicti capituli, de voluntate ipsius appenso, presentibus litteris duximus apponendum. Datum anno Domini millesimo ducentesimo octogesimo tercio, die veneris post Quasimodo.
