Ego Johannes, dictus abbas Sancti Victoris Parisiensis, et ejusdem ecclesie capitulum, omnibus, tam futuris quam presentibus, notum fieri volumus, quod nos, sana consideratione inducti, pieque ac prudenter curantes ut omnis ambiguitas et contentio que poterat emergere de termino annualium Beate Marie Parisiensis a nobis percipiendorum imperpetuum sopiretur, consilio et una voluntate capituli nostri, et capituli Sancte Marie Parisiensis assensu, sollempniter instituimus quod, si canonicum Beate Marie ipso die nativitatis sancti Johannis decedere contigerit, vel quoquo modo prehendam suam dimittere, fenum pratorum et bladum instantis messis integre percipiet. Similiter, si ipso die exaltationis sancte Crucis canonicum mori contigerit vel quoquo modo prehendam suam dimittere, bladum quartarium et vinum vindemiarum integre percipiet. Cum vero, secundum hoc statutum, canonicus predicta perceperit, nos omnes alios redditus ejusdem anni percipiemus. In sequenti etiam anno fenum pratorum, bladum messis , blaclum quartarium et vinum vindemiarum, prout canonicus Beate Marie perceperat, integre, sine omni contradictione, percipiemus. Si autem canonicus ante diem predictorum festorum decesserit, vel quoquo modo prebendam suam dimiserit, omnes redditus ejusdem anni, pro annuali nostro, integre, sine diminutione, percipiemus. Sivero canonicus absens ante diem nativitatis sancti Johannis, vel ante diem exaltationis sancte Crucis decesserit, vel quoquo modo prebendam suam dimiserit, omnes redditus ejusdem anni, sicut supradictum est, pro annuali nostro, integre, sine diminutione et contradictione, percipiemus. Si autem de fructibus prebende, nomine predicti canonici, aliquid perceptum fuerit et non distractum, ita quod ad requisitionem nostram, per jurisdictionem capituli Parisiensis, commode possit recuperari, illud cum toto residuo nos, sine diminutione et contradictione, percipiemus. Quod autem, nomine ipsius canonici, de fructibus prebende perceptum fuerit, et ita distractum quod ad requisitionem nostram, per jurisdictionem capituli Parisiensis, commode recuperari non possit, de fructibus sequentis anni ejusdem prebende ecclesie nostre in integrum restituetur. Hujus autem institutionis paginam sigillis nostris confirmantes, statuimus ne quis in posterum hoc attemptet infirmare vel ausu temerario contraire. Actum anno gratie MCC sexto decimo.
