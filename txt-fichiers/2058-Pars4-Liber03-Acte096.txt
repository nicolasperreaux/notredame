 Ego N., canonicus Sancti Johannis Rotundi, juro fidelitatem, reverenciam et obedienciam vobis, dominis meis, decano et capitulo ecclesie Parisiensis, exhibere et impendere, ac residenciam in majori ecclesia me facturum; et quod, bona fide, quotidianis horis interero, et nichilominus in capella Sancti Johannis in propria persona deserviam, ac ad sacros ordines presbiteratus, quam cicius potero, me faciam promoveri Choc habet locum, si non est presbiter;; et quod comparebo singulis annis in sancta synodo dictorum dominorum, nisi racionabilis excusatio impediat; quam excusationem significabo vobis, dominis meis, infra quindenam post synodum, sub pena contra defficientes stabilita. Et sic Deus me adjuvet et hec sancta Dei euvangelia.  Simile juramentum prestant canonici Sancti Johannis Rotundi, diaconi et subdiaconi, excepto quod jurant se facere promoveri ad ordines subdiaconatus et diaconatus, prout beneficium eorum requirit.
