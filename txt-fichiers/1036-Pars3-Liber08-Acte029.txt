Universis presentes litteras inspecturis, soror Margarita, humilis abbatissa de Edera, totusque ejusdem loci conventus, ordinis sancti Benedicti, Parisiensis diocesis, salutem in Domino. Notum facimus, quod, cum venerabiles viri decanus et capitulum Parisiense, ex donacione sibi facta a bone memorie domino Radulpho de Capriaco, quondam episcopo Ebroycensi, haberent et possiderent quandam porcionem in decima de Braya, que fuit defuncti Henrici de Auberto Villari, militis, moventem de conquestu ipsius defuncti Radulphi, oneratam in duobus modiis monasterio nostro, et in duobus sextariis monasterio de Footello, et in quatuor sextariis tam bladi quam avene, presbiteris de Braya debitis annuatim; nos, pensata utilitate monasterii nostri, deliberacione provida habita super hoc, dictam porcionem et quicquid decanus et capitulum predicti ex donacione dicti episcopi habebant in tota dicta decima, recepimus et recipimus ab eisdem, ad annuam admodiacionem, videlicet, pro duobus modiis et dimidio, medietate scilicet ybernagii competentis de ipsa decima, ad mensuram Parisiensem, et medietate avene competentis de ipsa decima, ad mensuram de Braya, mandato ipsorum reddendis a nobis sive mandato nostro, annis singulis in posterum apud Brayam, Santellam, Cotegniacum, territoria dicte decime, in octabis festi beati Andree apostoli; ita quod decanus et capitulum a prestacione dictorum duorum modiorum nobis  Hanc venditionem approbaverunt Petrus, sutor, de Cigonoliis, et uxor ejus, Miloque ac Petrus de Everiaco, fidejussores,  maii . debitorum, sint et erunt quitti penitus et immunes, et quod dictos duos sextarios monasterio de Footello et quatuor sextarios presbiteris de Brava nichilominus solvere tenebimur : tali pacto expresse adjecto inter nos et ipsos, quod, si processu temporis dicta decima tempestate, sterilitate seu quocumque alio casu fortuito vel non fortuito periret, aut adeo diminueretur quod non sufficeret ad solucionem predictorum, nichilominus nos et monasterium nostrum tenemur de equivalenti blado et avena annis singulis reddere eisdem decano et capitulo duos modios et dimidium, monasterio de Footello duos sextarios, et presbiteris de Braya quatuor sextarios. Et ad hec omnia et singula, nos et monasterium nostrum... obligamus, etc. Datum anno Domini millesimo ducentesimo septuagesimo tercio, mense februario. LIBER NONUS.
