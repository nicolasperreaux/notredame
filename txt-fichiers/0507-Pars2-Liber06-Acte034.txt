Geraudus decanus et capitulum Parisiense, etc. Noverint universi quod nos, assensu unanimi, die ad hoc specialiter assignata, cultum et servitium ecclesie nostre ampliare volentes, omnes proventus domorum nostrarum novarum, que site sunt inter domos canonicorum Sancti Dyonisii de Passu et portum, hoc excepto quod aliis usibus in eisdem domibus jam est deputatum a nobis, assignamus cotidiane distributioni horarum imperpetuum profuturos, ita quod ad alios usus converti non possint. In cujus rei testimonium, etc. Actum anno Domini MCCXXVIII, mense januario.
