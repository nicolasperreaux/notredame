Petrus, Dei gracia Parisiensis episcopus, omnibus presentes litteras inspecturis, salutem in Domino. Notum facimus quod, cum inter dilectos nostros Hugonem decanum et capitulum Beate Marie Parisiensis, ex una parte, et Bochardum Cocherelli militem et Eliaabeth, uxorem ejus, ex alia, contencio verteretur super decima novalium nemoris ipsius Bochardi et E. uxoris ejus, quod ipsi in decimacione Beate Marie Parisiensis de Viriaco fecerant extirpari, et erat processu temporis extirpandum; tandem prefati Bochardus et uxor ejus, in nostra presencia constituti, decimam omnium novalium, que tunc fuerant extirpata, et erant eciam in posterum extirpanda, ecclesie Beate Marie Parisiensis integre quitaverunt; et fidem in manu nostra corporaliter prestiterunt quod, si aliquis de cetero ecclesiam Beate Marie super hils molestaret, auxilium suum et consilium inpertiri memorate ecclesie tenerentur, et ipsam decimam defendere bona fide. In cujus rei memoriam et testimonium, has litteras, ad peticionem parcium, conscribi fecimus et sigilli nostri munimine roborari. Actum Parisius, anno Gracie mcc octavo, mense marcio.
