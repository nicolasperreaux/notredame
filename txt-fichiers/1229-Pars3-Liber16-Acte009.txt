Universis,... officialis curie Parisiensis,... notum facimus quod,... Jacardus de Lardiaco, Michael de Lardiaco et Johannes, dictus Peregrinus, de Lardiaco, promiserunt, voluntate spontanea et ex certa sciencia, per sacramentum suum coram nobis corporaliter prestitum, tactis sacrosanctis Euvangeliis, et sub pena centum librarum Parisiensium, et ad hec se per dictum juramentum et sub eadem pena obligaverunt, corpus pro corpore, quod ipsi Thomam Gilbost de Lardiaco ducent apud Itevillam, in terra venerabilium decani et capituli Parisiensis, et ipsum ponent in potestate Symonis Enardi, camerarli laici ecclesie Parisiensis, et eidem Symoni dictum Thomam tradent et dimittent, videlicet die crastina. Et quantum ad hec, se dicti Jacardus, Michael et Johannes, corpus pro corpore, pro dicto Thoma, et omnia bona sua dictis decano et capitulo specialiter obligarunt. Datum anno Domini mcclxvii, die sabbati post assumptionem beate Marie virginis.
