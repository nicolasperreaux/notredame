A tous ceus qui ces presentes lettres verront et orront, Mathieu Hellouin, garde de la prevoste de Meullant, salu. Nous fesons assavoir que pardevant nous vint Jehannot Huelin, fil de feu Thomas Huelin, demourant a Triel, et recongnut, de sa bonne volente non pas contrainte a ceu, que il avoit vendu et par non de pure vente quite et delessie des orendroit a tou jours mais pardurablement a monseigneur Robert de la Roche, chevalier, et a madame Volent, sa fame, et a leur heirs, toutes les choses que ledit Jehennot avoit et pouet avoir u tamps dorendroites en la ville et u terrouer de Herecourt, en la parroisse d Andresi, clest assavoir les choses cicapres dites et divisees : prumierement, vint et oict hostises qui doivent forages et rouaiges et petite joutise; item, sept rentes a Noel em ble et en aveinnes ei en chappons; derechief, trois arpena et trois quartiers de terre arable; derechief, one muis de vin de rente en vendenges, pris en la cuve; derechief, sept arpen de vignes, qui doivent cens au chapitre; derechief, cinquante et cinq soul et un denier de menu cens, a la feste saint Remy, et deus deniers de menu cens, en may; derechief, trois soul et sis deniers de menu cens, la moitie a la feste saint Martin, et Pautre moitie aus octaves de Paaques; derechief, sept livres de tallie, le jour de la feste saint Martin, et deus fie, dont la damoisele Darches tient Pun et Tibaut Aales Pautre, avecques les ventes et les sesines desdi menu cens, les amendes, les profi, les aventures et tou les emolumen qui audi biens apartiennent et em puent venir; lesqueles choses desus dites muevent en fie dudit monseignieur Robert; pour le pris de trois cens livres de Parisis siens quites, que ledit Jehannot a eus et receu desdiæ chevalier et de madame Tolent, sa fame, en deniers ses comte et numbre, et dont il se tint pour bien paie par devant nous... Donnee Pan de Grace mil et troi cen et deus, le samedi apres la tranlacion saint Martin, u mois de juingnet.
