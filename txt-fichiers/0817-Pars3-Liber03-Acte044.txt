In nomine sancte et individue Trinitatis. Amen. Ludovicus, Dei gratia Francorum rex, omnibus imperpetuum. Superexcellentis regie majestatis requirit prudentia, ut sic rebus que sub ejus geruntur regimine provideat, ne rerum veritas vel diuturnitate temporis annullari, vel malitiosorum tergiversatione possit inficiari. Litterarum itaque memorie commendari jussimus, quod cunctis, tam futuris quam presentibus, notum fieri volumus, quod Ebrardum de Balneolis et fratrem ipsius Alardum, ecclesie Beate Marie Parisiensis servos, quos cum uxoribus et tota eorum progenie per multa tempora eadem possederat ecclesia, de quibus tamen inter nos et canonicos querela emerserat; tandem, diu causa ventilata, tam eos quam eorum totam in posterum progeniem eidem ecclesie libere et quiete in perpetuum possidere concessimus. Insuper et hoc, pro remedio anime nostre et patris nostri, adjecimus, ut universos servos et ancillas, quos, tempore patris nostri et nostro, ecclesia Parisiensis possederat, et universam eorum posteritatem superventuram, eadem ecclesia libere et quiete, absque nostra omniumque successorum nostrorum calumpnia et inquietatione, in perpetuum possideat. Consuetudinem tamen antiquam observari volumus ut, si aliquis servorum ecclesie Parisiensis ancillam nostram uxorem duxerit, ipsius heredes in jus nostrum transferri debeant; sicut, e converso, si quisquam servorum nostrorum ancillam ecclesie uxorem Quod, ne valeat oblivione deleri, scripto commendari fecimus, et ne possit a posteris infringi, sigilli nostri auctoritate et nominis nostri karactere firmari precepimus. Actum publice Parisius, anno incarnati Verbi millesimo clv, regni vero nostri xxiii, astantibus in palatio nostro quorum nomina subtitulata sunt et signa. S. Theobaldi, Blesensis comitis, dapiferi nostri. S. Guidonis buticularii. S. Mathei camerarli. S. Mathei constabularii. Data per manum Hugonis cancellarli.
