Frater Andreas de Coleors, domorum militie templi in Francia preceptor, omnibus presentes litteras inspecturis, salutem in Domino. Notum facimus quod nos, de consensu fratrum nostrorum, pro utilitatibus domus nostre, vendidimus decano et capitulo Parisiensi, pro centum libris Parisiensis monete, quicquid hujus venditionis tempore habebamus Parisius, apud Fimarium, tam in domibus quam in hostisiis et in portu, et aliis quibuscumque redditibus seu proventibus aul dominio, in perpetuum libere et quiete possidendum. Et super hoc eis rectam garantiam promisimus nos laturos. In cujus rei memoriam, etc. Actum anno Domini MCC nono decimo, mense septembri.
