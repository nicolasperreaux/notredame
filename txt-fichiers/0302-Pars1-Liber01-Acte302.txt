Narjotus de Fons, armiger, anno Domini MCCLXX sexto, die mercurii post festum beati Dyonisii, fecit domino Stephano, Parisiensi episcopo, homagium de toto eo quod habet apud Consvillam, ratione uxoris sue, videlicet Guillelme , filie domini Guillelmi de Hedera, militis, presentibus... domino Johanne de Aurelianis, presbitero Sancte Crucis de Sancto Dyonisio, et aliis pluribus, in aula episcopi predicti, apud Sanctum Victorem Parisius.
