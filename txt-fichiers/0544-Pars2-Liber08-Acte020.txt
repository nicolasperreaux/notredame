Omnibus presentes litteras inspecturis, officialis curie Parisiensis, salutem in Domino. Notum facimus quod, constituta coram nobis, Emelina de Calvo Monte asseruit, quod habebat et possidebat de suo conquestu quandam domum, sitam Parisius, in vico Sancti Victoris, ante Poncellum, in censiva Sancte Genovefe, liberam et quitam, ad decem solidos annui census; nec non et dimidium arpentum vinee, apud Gentiliacum, que dicitur vinea de Hanta, in censiva Beati Dyonisii de Carcere, libera et quita, ad tres denarios censuales. De dictis autem domo et vinea eadem Emelina, de consensu et voluntate Benedicti de Sancto Victore, sui mariti, prestantis eidem coram nobis auctoritatem faciendi, ita disposuit , quod ipsa easdem domum et vineam dedit presentialiter et concessit in perpetuam elemosinam ecclesie Beate Marie Parisiensis, ad institutionem unius capellanie in eadem ecclesia, post obitum autem utriusque eorumdem Emeline et Benedicti faciendam : ita quod ipsi Emelina et Benedictus, et ille qui supervixerit, usumfruclum in dictis domo et vinea habebit et tenebit; et ipsas domum et vineam in bono statu conservabunt, nichil juris in eisdem domo et vinea retinentes, preter usumfructum; et, post obitum ipsorum, dicte domus et vinea ad dictam capellaniam fundandam deveniant. Volentes tam ipsa Emelina quam dictus Benedicius et concedentes, ordinantes et statuentes, ut quicumque capellanus institutus fuerit in dicta capellania juret corporalem residentiam se facturum, et se interesse in eadem ecclesia horis canonicis, et se, singulis diebus, preterquam in sollempnibus, pro defunctis celebraturum, et specialiter pro animabus eorumdem Emeline et Benedicti, Guillelmi de Parvo Ponte, et Petri de Calvo Monte, quondam maritorum dicte Emeline, et pro animabus omnium benefactorum eorumdem. In diebus autem sollempnibus de festo poterit celebrare si voluerit, dum tamen faciat commemorationem pro defunctis. Et predictas domum et vineam sub hac forma dederunt et obtulerunt presenlialiter supra altare in ecclesia Parisiensi, ad opus ipsius capellanie. Si autem dictum presbiterum, rationabili necessitate infirmitatis diuturne vel peregrinationis a capitulo expetite vel concesse, abesse contigerit, per aliquem presbiterum de choro, beneficium non habentem, divinum officium, ad quod tenetur, faciet celebrari. Dictam autem capellaniam vacantem conferet capitulum ydonee persone, non habenti beneficium, vel, si habeat, primitus resignanti. Et conferetur capellania infra qua. draginta dies postquam vacaverit, alioquin collatio ejusdem ad episcopum devolvetur. Nichilominus tamen, qtiamdiu capella vacaverit, ne mortuorum anime statuto suffragio defraudentur, obsequium capelianie, ad quod capellanus tenetur, capitulum faciet per aliquem sacerdotem, cui de bonis eidem cappellanie assignatis competens beneficium ministrabit. Poterit autem ista capellania conferri dyacono, subdiacono, sicut et sacerdoti; ita quod de fructibus ejusdem beneficii nicbil percipiet, donec in sacerdotem fuerit ordinatus. Jurabit etiam idem capellanus, in institutione sua, quod infra annum post susceptum beneficium se faciet ordinari in sacerdotem. Quod si non fecerit, vel residentiam in ecclesia Parisiensi facere et horis canonicis interesse neglexerit, capitulum, omni dilatione et contradictione postpositis et appellatione remota, alii ydoneo ipsam tenebitur conferre capellaniam, secundum formam conferendi prescriptam, et semper animabus defunctorum de statuto suffragio per aliquem sacerdotem de choro providere. Omnimodam jurisdictionem quam capitulum habet in aliis sacerdotibus in eadem habebit. Si vero, circa officium et alia ad que tenetur, negligens esse videretur, redditus dicte capelianie saisire poterit capitulum, et in manu sua tenebit, nec de his aliquid percipiet capellanus, donec ad ordinationem capituli satisfactionem exhibuerit competentem; volentes et ordinantes quod, si predicte domus et vinea minus sufficientes sint ad valorem duodecim librarum Parisiensium annui redditus, quod de aliis bonis suis defectus suppleatur. Preterea asseruerunt dicti Emelina et Benedictus quod habebant et de conquestu dimidium arpentum prati, siti apud Burgum Regine, in censiva Sancti Germani de Pratis, ad duos denarios censuales, et medietatem in quinque quarteriis vinee, site apud Soreines, in censiva Sancti Dyonisii, et quandam domum, sitam in vico Sancti Victoris, in veteri terra Sancte Genovefe. Que scilicet pratum, vineam, domum, ipsi Emelina et Benedictus dederunt et concesserunt Emeline, filie dicte Emeline, et heredibus suis, si heredem de proprio corpore habuerit; ita quod ipsi Emelina et Benedictus et ille qui supervixerit, usumfructum, quamdiu vixerit, in predictis habebit et tenebit, et, post ipsorum obitum, ad dictam filiam devenient et ad suos heredes, si quos habuerit de proprio corpore susceptos. Si autem decesserit dicta filia, nullo herede relicto de proprio corpore suscepto, voluerunt et ordinaverunt predicti Emelina et Benedictus, quod ad dictam capellaniam deveniant, et sub hac forma contulerunt filie predicte  coram nobis predicta pratum, vineam et domum. Et quantum ad institutionem dicte capellanie, ipsi Emelina et Benedictus constituerunt executores pro se decanum Parisiensem et me Natalem officialem, canonicum Parisiensem, et presbyterum ipsorum parrochialem, in cujus parrochia, die obitus sui, eos contigerit commorari. De mobilibus autem omnibus eorumdem ordinaverunt ipsi Emelina et Benedictus, coram nobis, quod ipsa mobilia, post obitum ipsorum, pauperibus distribuantur; et, quantum ad hec, alter ipsorum alterum constituit executorem, coram nobis; salvo sibi jure mutandi et corrigendi, si voluerint et sibi viderint expedire. Capitulum vero eisdem Emeline et Benedicto humiliter et pro Deo petentibus et eligentibus sibi sepulturam ad caput ecclesie Beate Marie Parisiensis, in via per quam itur a claustro ad ecclesiam Beati Dyonisii de Passu, concessit. Actum anno Domini MCC tricesimo vii.
