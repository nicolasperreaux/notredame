Universis presentes litteras inspecturis, officialis archidiaconi Parisiensis et officialis P., ecclesie Parisiensis archidiaconi, salutem in Domino. Notum facimus quod, coram nobis constituti, Galterus, clericus, dictus Cervisiarius, et Johanna, ejus uxor, asseruerunt quod ipsi habebant et percipiebant annis singulis, quatuor terminis Parisius consuetis, super duabus domibus contiguis, sitis ante Crucem du Tyrouel, in censiva domini Parisiensis episcopi, inter domum Jaquelini dicti Char de Porc et dicti Galteri, sexaginta et quinque solidos Parisienses annui incrementi census; quos siquidem sexaginta et quinque solidos Parisienses annui incrementi census, sitos super dictis duabus domibus, recognoverunt se vendidisse et imperpetuum quittavisse domino Parisiensi episcopo, pro quinquaginta libris Parisiensibus, jam dictis venditoribus solutis in pecunia numerata, sicut confessi sunt coram nobis; renunciantes, etc... Datum anno Domini millesimo ducentesimo quinquagesimo nono, mense julio.
