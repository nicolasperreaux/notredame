Cunctis sancte ecclesie rectoribus non solum satagendum, et maxime est procurandum, ne detrimentum patiantur commissarum sibi animarum; verum etiam, ne ecclesiasticarum rerum incurrant aliquo modo dispendium. Iccirco, in nomine sancte et individue Trinitatis, ego Rotbertus, abbas cenobii sancti levite et martyris Vincentii, nec non almi confessoris Christi Germani, Parisiorum tutoris, notifico cuncto cetui Christi fidelium, quod pro coemptione vel potius commutatione duorum altarium, damus venerabili Parisiorum pontifici, domno videlicet Gosfrido, hec ex rebus nostre ecclesie : medietatem scilicet, cujusdam nostre possessiuncule que Garziacus dicitur, nec non quoddam molendinum, in fluviolo Savara nuncupato situm, sibi ac sancte Parisiacensi ecclesie in perpetuum concedimus habere et possidere. Isdem vero domnus episcopus, pro hoc supradicto commercio, dat ecclesie sancti martyris Vincentii almique Germani, Christi confessoris, ut jam dictum est, duo altaria perpetim possidenda et habenda, annuente hoc idem Joscelmo archidiacono, et cuncto senatu clericorum; ita videlicet, ut, ab hac die et deinceps, nulli aut episcopo vel archidiacono, aliqua occasione, sint dedita aut ullius consuetudinis redibitione sint obnoxia, exceptis circadis et synodis, nec non et his que ad animarum curam pertinent. Quorum alterum situm est in quadam nostra possessione que Surisnis dicitur, alterum quoque in quodam nostro item predio quod Evrini Villa nuncupatur. Verum ut per cuncta succedentium temporum curricula, hec commutatio fieret rata, annuente domno nostro Philippo rege, ac manu propria hanc conscriptionis cartulam firmante, in conventu nobilium tam clericorum quam laicorum, a fratribus nostris unaque a nobis demum est stabilitum ac corroboratum. Actum Parisius, anno Verbi incarnati MLXX, regnante Philippo rege, anno xi. Signum Manasse, Remensis archipresulis. S. Galterii, Meldensis episcopi. S. Rogerii Catalaunensis presulis. S. Alberici monachi... Signum domni Phylippi regis... Ivo comes. Albericus frater ejus. Guarinuscognomine Ridellus Tebaldus de Monte Maurentio... Hugo de Pusatio. Hugo, dapifer episcopi. Balduinus, dapifer regis. Hugo, frater archipresulis Remensium Ego Gislemarus cancellarius scripsi et subscripsi.
