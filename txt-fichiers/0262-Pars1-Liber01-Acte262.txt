Anno Domini MCCLXX primo, die veneris post exaltationem sancte  Crucis, in domo episcopi Sancti Victoris, Gaufridus de Gehenni, armiger, fecit homagium, sicut feudum debet, de hiis que solebat tenere a Philippo de Brunay, armigero, videlicet : de domo sua de Gentilliaco cum pertinentiis, de sex arpentis pratorum, de tribus arpentis vinearum vel circa, de XIIII arpentis terrarum arabilium, de hospitibus quos habet in villa, de quodam torculari, de medietate cujusdam furni, de ripparia quam habet apud Gentiliacum, de decem libris annui census, des Merries pratorum, de uno feudo quod tenetur ab ipso. Presentibus... Henrico lu Pevrer, Acelino Navet, civibus Parisiensibus, etc. Istud feudum emit Stephanus, episcopus Parisiensis, a dicto Philippo.
