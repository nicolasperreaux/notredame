Anno Domini millesimo ducentesimo septuagesimo tercio, die mercurii in vigilia beati Laurentii, in prioratu Sancti Clementis de Castris, Philipa, relicta defuncti Petri de Bello Monte, comitis Cambellani, fecit homagium, pro se et quadam filia de dicto Petro suscepta, domino S. Parisiensi episcopo, de terra Morinensi, sicut feodum debet; que terra movebat ex parte dicti Petri. Et hoc fuit in aula prioris de Castris, presentibus... Gaufrido Tracerel, Adam de Marcoucis, militibus; Theobaldo, capellano dicte domine, rectore ecclesie de Faveriis, decano de Ledovilla, rectore ecclesie Sancti Clementis de Castris, priore dicti loci, etc.
