Prepositus de Balneolis hos habet redditus de prepositura sua, videlicet : decem modios vini habet in quibusdam vineis sitis apud Balneolum , adductos Parisius per eos qui tenent vineas, et hoc ad magnam mensuram de Balneolo. Item ipse habet omnia forragia granchie decimane ejusdem ville, et fimum, et omnes vescias. Item ipse habet quadraginta et tres solidos Parisienses : xx solidos quos percipit in pastibus de marcio, in festo beate Marie, et, ad festum sancti Remigii, xxi solidos, in censu festi sancti Remigii, et, pro quadrigis, II solidos. Item omnimodam habet justitiam in villa de Balneolis, et omnes emendas, undecumque provenerint, et eventiones similiter omnes.           Quantum et quid debet de ea prepositura sive ratione ipsius.   Idem autem prepositus, pro omnibus his, reddit sexaginta solidos horis, in festo sancti Martini hiemalis, annuatim. Reddit etiam antiphonam unam, et nichil aliud debet.
