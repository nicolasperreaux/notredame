Universis presentem paginam inspecturis, Willelmus de Moncellis, miles, salutem in Domino. Notum facio quod laudo et concedo omnes empciones quas fecit capitulum Parisiense de rebus que de feodo meo erant, in parrochia ville que dicitur Celle. Insuper eidem capitulo vendo et in perpetuum quito quicquid ego in dominio vel in feodo in eadem villa habebam, sive in hominibus vel quibuscumque redditibus. Et hec omnia feci et facio de assensu et voluntate Emeline, uxoris mee; insuper super hiis me garantiaatorem per jus constituo. In cujus rei perpetuam firmitatem, presentes litteras sigillo meo confirmo. Actum anno Domini m ducentesimo xx secundo. Ego Johannes de Moncellis, miles, notum facio universis presentes litteras inspecturis, quod ego vendidi quicquid habebam in parrochia de Cellis viris venerabilibus decano et capitulo Parisiensi. Quod ut ratum habeatur, sigilli mei munimine roboravi. Actum anno Domini mcc xx secundo, mense maio. Ego Eliaabeth, domina Sancti Valeriani, universis presentes litteras inspecturis notum volo fieri, quod ego laudo et gratam habeo vendicionem quam Johannes et Guillelmus de Moncellis, milites, fecerunt de omnibus hiis que habebant apud Cellas, que de feodo meo movebant. Actum anno Domini mccxx secundo, mense maio.
