Magister Hugo, officialis curie Parisiensis, omnibus presentes litteras, etc. Noverint universi quod, constituti in presentia nostra, Philippus de Chevanvilla et A., ejus uxor, recognoverunt se vendidisse venerabili viro E., decano Parisiensi, feodum quem tenebant apud Ceviliacum a decano Parisiensi; fide media promittentes quod in dicto feodo, per se vel per alios, nicliil de cetero penitus reclamabunt, et quod bona fide dictum feodum eidem decano et successoribus suis garentizabunt. Hanc autem venditionem voluit et laudavit Andreas, frater ejusdem Philippi. Idem vero Andreas et Nicholaus de Cochet, miles, et Guiardus de Corciaco, fide media et quilibet in solidum, se constituerunt plegios super premissis. Actum anno Domini MCCXX quinto, mense martio.
