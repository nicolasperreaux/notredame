In nomine sancte et individue Trinitatis, ego Barbedaurus, Dei gracia Parisiensis ecclesie decanus, totusque ejusdem ecclesie conventus, universis presentibus et futuris notum fieri volumus, quod terram arabilem, quam de feodo majorie de Orli in manu nostra habebamus, ad panem quadragesime, Guillelmo, decano nostro de Orli, et successoribus ejus, hereditario jure perpetuo possidendam, concessimus, tali silicet condicione : quod ipse reddet nobis singulis annis duos modios frumenti, de meliori quod in eadem terra colligetur; quod, si frumentum non fuisse in illa terra constiterit, aliud frumentum bonum et competens nobis restituet; et quicunque predicte terre possessor erit, jam dictos duos modios frumenti in granarium nostrum faciet deferri, et ibi ad minam regiam mensurati recipientur. Hoc autem sciendum quod supradictam terram predicto Guillelmo et ejus successoribus quietam ab omni pensione, excepta decima reddenda, concessimus. Quod ut robur perpetue in posterum obtineat firmitatis, presentis scripti attestacione et sigilli nostri auctoritate corroborari decrevimus. S. Barbedauri decani. S. Alberti cantoris. S. Guermundi archidiaconi. S. Symonis archidiaconi. S. Girardi archidiaconi.. Actum Parisius, in capitulo, anno Dominice incarnacionis m c lxxiii. Data per manum magistri Petri cancellarli.
