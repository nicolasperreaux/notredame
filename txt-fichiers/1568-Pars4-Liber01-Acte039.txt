Universis presentes litteras inspecturis, episcopi Parisiensis et reverendi patris domini Ancheri cardinalis, archidiaconi Parisiensis, curiarum officiales, salutem in domino. Notum facimus quod, coram nobis personaliter constituti, Johannes et Theobaldus, fratres, dicti Paalee, cives Parisienses, asseruerunt quod, cum contentio mota esset inter ipsos, ex una parte, et reverendum patrem Ranulphum, Dei gratia Parisiensem episcopum, ex altera, super eo videlicet quod dictus episcopus dicebat predictos fratres ad homagium suum debere venire, et in suo homagio esse debere, de viginti libris, undecim solidis et sex denariis Parisiensibus vel circiter capitalis census seu redditus, quas ipsi fratres annuatim habebant et percipiebant in terra ac dominio dicti domini Parisiensis episcopi, super diversis possessionibus, sitis Parisius, in vico de Tirechape, in parrochia Sancti Germani Autissiodorensis, Parisiensis, videlicet super domo Henrici de Meulento, sita in dicto vico, sexaginta decem solidos Parisienses quolibet anno; item, super domo, etc... predictis fratribus contrarium asserentibus, et dicentibus quod, licet dictas viginti libras, undecim solidos et sex denarios Parisienses vel circiter annui capitalis census seu redditus haberent et perciperent annuatim super dictis possessionibus et earum apendiciis, sitis in dicto vico de Tirechape, tamen ad homagium dicti reverendi patris venire non debebant nec tenebantur, ut dicebant, tum quia ipsi fratres ac predecessores sui de predicto redditu nunquam fecerunt homagium dicto reverendo patri nec ejus predecessoribus, tum etiam quia ipsi fratres ac predecessores sui per tantum temporis spatium dictum redditum tenuerant et receperant pacifice et quiete, absque aliquo homagio faciendo, quod ipsi compelli non poterant nec debebant dicto reverendo Parisiensi episcopo nec suis predecessoribus facere homagium de redditu supradicto. Tandem, post multas altercationes habitas super hoc inter dictos fratres et predictum reverendum patrem Parisiensem episcopum, predicti fratres, coram nobis propter hoc personaliter constituti, habito super hoc amicorum bonorum consilio, spontanei, non coacti, predictas viginti libras, undecim solidos et sex denarios Parisienses vel circiter capitalis census seu redditus, situatas super predictis possessionibus, ut dictum est, recognoverunt coram nobis movere in feodum a dicto reverendo patre domino Parisiensi episcopo, et easdem tenere advocabant per homagium a dicto episcopo ac suis successoribus, et debere tenere easdem ab ipso et suis successoribus ex nunc in futurum, mediantibus tamen dicto reverendo patri domino Parisiensi episcopo ac suis successoribus ex nunc in futurum duabus marchis argenti deaurati, valore sex librarum Parisiensium, pro racheto dicti feodi, quando Sequitur enumeratio singulorum censuum, dominos duo dicuntur canaberii professionem ubi domus omnes, censu onerate, dominorum exercere; tertius, non nominatus, titulo majosuorum nominibus designantur. Quos inter ris Poissiaci insignitur. casus se obtulerit, in dicto feodo tantummodo, absque aliqua redebencia sive servicio, qualitercumque dictum feodum imposterum dividatur in quibuscunque personis; salvis eciam dicto reverendo patri Parisiensi episcopo et suis successoribus ecclesie Parisiensis episcopis, in dicto feodo et ejus appendenciis, omnimoda jurisdicione, justitia ac dominio, excepta cognitione fundi terre ac ventis, quando evenerit, que dictis fratribus et eorum successoribus remanebunt in futurum quando se casus obtulerit, ut dicebant dicti fratres coram nobis. In cujus rei testimonium, ad peticionem dictorum fratrum, sigilla nostra litteris presentibus duximus apponenda. Datum anno Domini millesimo cc octogesimo quinto, die martis in vigilia assumptionis beate Marie Virginis.
