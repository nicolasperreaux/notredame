A tous ceux qui verront ces lettres, Jehan Ploiebauch, garde de la prevoste de Paris, salut. Comme Nicolas dit Du Bois, clerc, Jehanne, sa fame, et Gauthier d Arra, frere de ladite Jehanne, eussent vendus a tou jours, pour certain pris, a reverent pere en Jhesu¬Crist monseigneur Guillaume Boffet d Orillac, par la gräce de Dieu evesque de Paris, certains heritages, si comme plus plainement est contenu en nos lettres faites sus ladite vente, seellees du seel de ladite prevoste, par lesquelles ces presentes sont annexees; et, apres ladite vente faite, si comme di est, feust venu a la cognoiscence dudit reverent pere et de ses gens que lesdi heritages vendu estoient obligie, et que aucuns se vouloient opposer, demander et reclamer aucun droit en iceul; et pour ce nous eussent supplie et requis les gens dudit evesque, que, pour eschiver tou rio, plais, descors et les domages qui en pourroient ensuir, et pour ce que nul doresenavant ne puissent dire ne opposer que ladite vente nait este faite au veu et au sceu de chascun, que nous, comme joustice, en tant que il touche nostre office, lesdi heritages meissions en la main le roy, et feissions crier publiement en Paudience du Chastellet de Paris, par trois quatorxaines et par la quarte drabondant, et faire savoir que ladite vente estoit faite audit reverent pere en la fourme et maniere contenu esdites lettres, et que, se nul en icelle vente vouloient aucune chose ou aucun droit reclamer ou demander, comment que ce soit, feust ou peust estre, feust par raison de successions, deschances, dobligations ou autrement, venissent avant pendans lesdites quatoraines, et se opposassent, se il vouloient, ou ce non, il ni seroient jamais oi ne receu; nous, enclinans a leur juste requeste, faisons savoir a tou que, en la fourme et en la maniere dessus di, avons mis lesdi heritages en la main le roy, et fait crier en plaine audience ou Chastellet de Paris, par Symon de la Morloie, sergent a verge, par iii quatoraaines et par la quarte drabondant, clest a savoir : pour la premiere quatoraine, le mercredi apres la Nostre¬Dame Chandeleur, Pan mil ccc neuf; pour la seconde, le mardi apres la feste saint Pere en fevrier; pour la tierce, le mardi apres les Brandons; et pour la quarte d abbondant, le mardi avant miscaresme, tout en Tan dessusdit. Toutes lesquelles quatoræaines pendans et faites publiement, si comme dit est, nul ne vindrent ne se apparurent a nous, qui es di heritages vendu vousissent aucune chose ou aucun droit demander ou reclamer, comment que feust; et, pour ce, ladite vente, en tant a nous est comme joustice, voulons, loons, greons, accordons, et du tout en tout, a tou jours, par Finterposition de nostre decret, de nostre auctorite ordinaire, ratefions et confirmons; et, de nostre commandement comme joustice, ont paie les gens dudit evesque les vendeurs dessus di de la somme et du pris dricelle vente, presens par devant nous, eul tenans pour bien paies par devant nous. En tesmoing de ce, nous avons fait metre a ces lettres le seel de la prevoste de Paris. Donne le vendredi apres mic¬caresme, Tan de grace mil trois cens et neuf.
