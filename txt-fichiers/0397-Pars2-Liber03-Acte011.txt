Noverint universi, presentes pariter et futuri, quod ego Galterus, domini regis Francorum camerarius, ob animarum predecessorum nostrorum et anime mee remedium, capitulo Beate Marie Parisiensis dedi in perpetuum quatuor libras census, duobus solidis et dimidio minus, quas habebam Parisius in censu communi annuatim percipiendas, et id quod habebam in insula que est pone claustrum Parisiense. Ad quod idem capitulum, devotionem meam non ingratanter respiciens, concessit quod, quando ego et Avelina, uxor mea, debitum humane carnis solverimus, anniversarium nostrum Parisiensis ecclesia tenebitur celebrare. Quod ut perpetuam optineat firmitatem, presentem cartam super hoc conscriptam , de assensu uxoris mee et filiorum meorum, feci sigilli mei appositione muniri. Testes sunt Philippus, filius meus; Matheus de Belvaco, clericus; Theboldus Dives; Gaufridus, prepositus Silvanectensis; Petrus Tiboldi, Henricus Tiboldi, Odo de Sancto Mederico. Actum puplice in capitulo Parisiensi, anno incarnati Verbi MC LXXX IX.
